༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W2PD19893 ImageGroup: 12PD20543
LCCN: n/a ISBN: n/a
Title:
 སྟོབས་དང་དཔའ་རྩལ་འགྲན་ཟླ་མེད་པ་གྲུབ་པའི་དབང་ཕྱུག་འཁོར་ལོས་བསྒྱུར་བའི་རྒྱལ་པོ་མི་རྗེ་
འཛམ་གླིང་སེང་ཆེན་ནོར་བུ་དགྲ་འདུལ་གྱི་ངེས་བརྗོད་ཐེ་ཚོམ་དྲྭ་བ་གཅོད་པའི་རལ་གྲི།
stobs dang dpa' rtsal 'gran zla med pa grub pa'i dbang phyug 'khor los
bsgyur ba'i rgyal po mi rje 'dzam gling seng chen nor bu dgra 'dul gyi nges
brjod the tshom drwa ba gcod pa'i ral gri/
Author:
n /a
Descriptor: n/a
Original Publication: bdud 'joms gter gsar dar spel dpe tshogs/;2
Place: [s...]
Publisher:
 [s.n.]
Date:
Volume:
Total Volumes: 1
TBRC Pages: 
INIC
Introductory Pages:
Text Pages: n/a
Scanning Information: Scanned at Tibetan Buddhist Resource Center, Southwest University of Nationalities,
Chengdu, China.

༄༅། །སྟོབས་དང་དཔའ་རྩལ་ལ་འགྲན་ཟླ་མེད་པ་གྲུབ་པའི་དབང་ཕྱུག་འཁོར་ལོས་
བསྒྱུར་བའི་རྒྱལ་པོ་མི་རྗེ་འཛམ་གླིང་སེང་ཆེན་ནོར་བུ་དགྲ་འདུལ་གྱི་
ངེས་བརྗོད་ཐེ་ཚོམ་དྲྭ་བ་གཅོད་པའི་རལ་གྲི་ཞེས་
བྱ་བ་བཞུགས་སོ། ། །
བདུད་འཇོམས་གཏེར་གསར་དར་སྤེལ་དཔེ་ཚོགས། ། 

རྨ
<
ལ་
ཚང་
U
J་ཀྱི་
g
། ན
 1|
སྟེ་
རྒྱུ་
T
ཀྱིས
 མང་
3，
T
22
ཚུ་
གདུA
པ
E
པས
ག
ན
པ་
༽
IN
ནི་
1
༢
པ་
འཛམ་གླིང་རྒྱལ་མཆོག་གེ་སར་ནོར་བུ་དགྲ་འདུལ

_
_
ད་
ན་
3
པུ་
PS
ས
ང༌ 
ཀྱི
P
པ་
1
j
པས་
༩
༼ 
༣་
༧
འབུམ་པའི་རྒྱ་ཚ་ཞལ་དཀར

ནམ
པ
ན་
༢
ནི
རི་
ན་
ས༣
མ་
སྲས་ཆུང་དགྲ་ལྷ་རྩེ་རྒྱལ། །

ཚེ
2་
ན UH
༧ཨ་རིག་གཏེར་ཆེན་གྲགས་པ་མཐའ་ཡས་མཆོག་

ཨo % 8 [
༄༅། །སྟོབས་དང་དཔའ་རྩལ་ལ་འགྲན་ཟླ་མེད་པ་གྲུབ་པའི་དབང་ཕྱུག་འཁོར་ལོས་
@ བསྒྱུར་བའི་རྒྱལ་པོ་མི་རྗེ་འཛམ་གླིང་སེང་ཆེན་ནོར་བུ་དགྲ་འདུལ་གྱི་ངེས་
གgo 
བརྗོད་ཐེ་ཚོམ་དྲྭ་བ་གཅོད་པའི་རལ་གྲི་ཞེས་
བྱ་བ་བཞུགས་སོ། །
s
f
སྔ་འགྱུར་རྙིང་མ་པ།
བདུད་འཇོམས་གཏེར་གསར་དར་སྤེལ་དཔེ་ཚོགས།
pe

གླིང་གེ་སར་གྱི་ངེས་བརྗོད།
༄༅། །སྟོབས་དང་དཔའ་རྩལ་ལ་འགྲན་ཟླ་མེད་པ་གྲུབ་པའི་དབང་
ཕྱུག་འཁོར་ལོས་བསྒྱུར་བའི་རྒྱལ་པོ་མི་རྗེ་འཛམ་གླིང་སེང་
ཆེན་ནོར་བུ་དགྲ་འདུལ་གྱི་ངེས་བརྗོད་ཐེ་ཚོམ་དྲྭ་བ་
གཅོད་པའི་རལ་གྲི་ཞེས་བྱ་བ་
བཞུགས་སོ། །
ཨོཾ་སྭ་སྟི།
ཚད་མེད་སྙིང་རྗེའི་ཞི་བ་བཅོམ་ལྡན་འདས། །
མི་བཟད་བདུད་དཔུང་འཇོམས་མཛད་ཁྲོ་བོའི་སྐུ། །
སྐྱེ་དགུའི་འགྲོ་ལ་བདེ་སྐྱིད་ཉི་གསལ་བའི། །
མི་རྗེ་འཛམ་གླིང་སེང་ཆེན་གཙུག་ན་རྒྱལ། །
རྒྱལ་བསྟན་སྤྱི་དང་ཕྱི་རབས་བདེ་དོན་དུ། །
གྲུབ་བརྙེས་དཔའ་བརྟུལ་དཔུང་གི་ཚོགས་རྣམས་ཀྱིས། །

གླིང་གེ་སར་གྱི་ངེས་བརྗོད།
རིན་ཐང་བྲལ་བའི་སྐུ་སྲོག་ཁྲག་རྒྱུན་ཀྱིས། །
ངོ་མཚར་མཛད་རྗེས་ལྗོངས་འདིར་བཞག་པ་དྲན
གང་གི་མཛད་པ་དངོས་དང་དངོས་མེད་ཀྱི། །
ལས་བཞིའི་ཕྲིན་ལས་གང་འདུལ་ཐབས་མཁས་ཀྱིས ། །
དགོས་པ་མཛད་ཚུལ་དགོངས་པ་འདི་ཙམ་ཞེས། །
བྱིས་བློ་བདག་འདྲས་ཚད་བཟུང་ག་ལ་ནུས། །
འོན་ཀྱང་དེང་དུས་བབ་ཅོལ་སྨྲ་བ་འགས། །
རང་མཐོང་ང་རྒྱལ་རྩིས་ལ་རབ་ཞུགས་ནས། །
མ་བརྟགས་བབ་ཅོལ་སྨྲ་ལ་དགའ་བ་ཡིས། །
རང་སྣང་གང་ཤར་བཤད་ལ་ངོ་མ་གནོད། །
ཚད་ཐུབ་ལོ་རྒྱུས་མཁས་གྲུབ་བཀའ་ལུང་དང་། །
མཁར་རྫོང་ཤུལ་བཞག་དངོས་རྫས་རྗེས་ཤུལ་ཀུན། །
མི་བདེན་ལྷ་སྒྲུང་ཡིན་ཞེས་བསྐུལ་བ་འདི། །
བློ་དམན་བདག་འདྲས་ཐོས་ཀྱང་སྙིང་མདའ་ཡིན། །

གླིང་གེ་སར་གྱི་ངེས་བརྗོད།
མི་རིགས་འདི་ལ་ཤ་ཚ་དུང་ཞེན་དང་། །
མ་འོངས་མདུན་ལམ་ལ་རྒྱའི་བློ་མེད་ཀྱང་། །
མཆོག་གསུམ་ཕྲིན་ལས་སྨོད་པའི་དགེ་འདུན་ཞིག །
མཁས་པར་རློམས་ཡང་དོན་ལ་མ་མཁས་སོ། །
བདེན་དོན་མངར་བའི་རོ་མཆོག་སྟེར་ན་ཡང་། །
ལོག་རྟོག་སྲིན་བུའི་རིགས་ལ་མི་འཕྲོད་ཀྱང་། །
ཚིག་དོན་བདེན་པའི་དཔང་རྟགས་དང་བཅས་འདི། །
ཟུར་གནས་རྒྱ་བོད་མཁས་པའི་ཚོགས་ལ་འབུལ། །
དཔྱོད་ལྡན་དམ་པ་པདྨའི་དགའ་ཚལ་དུ། །
བདེན་གཏམ་བདུད་རྩིའི་སྤྲིན་དཀར་ལས་ཐོན་པའི། །
ལྷག་བསམ་ཟོལ་མེད་དག་པའི་སྦྲང་ཆར་ཚིག །
ཤེས་ལྡན་པདྨས་མ་ཁྲེལ་བླང་བར་འཚལ། །
བློ་དམན་བདག་འདྲའི་ཚིག་ལ་རིན་ཆུང་ཡང་། །
བློ་ལྡན་ལ་རྒྱ་ཅན་གྱི་ཚོགས་རྣམས་ལ། །

གླིང་གེ་སར་གྱི་ངེས་བརྗོད།
བློ་སྒོ་ཅུང་ཟད་འབྱེད་ལ་ཕན་པའི་བློས། །
བློ་ངན་ཁོག་ཏུ་མ་སྦས་ཅུང་ཟད་སྨྲ། །
དེ་ཡང་གླིང་གེ་སར་རྒྱལ་པོའི་ངེས་བརྗོད་བཤད་པ་འདི་ལ་གཉིས་ཏེ་སྔོན་དུ་
བཤད་པའི་གཏམ་དང་། ལོ་རྒྱུས་དངོས་བཤད་པ་གཉིས་ལས།
དང་པོ་སྔོན་དུ་བཤད་པའི་གཏམ་ལ་གསུམ་ཏེ་རྒྱུ་མཚན་དྲང་པོར་བཤད་པ།
རྙོག་འཛིང་གི་གནོད་པ་བཤད་པ། མཁས་གྲུབ་རྣམས་ཀྱི་དགོངས་པ་དང་ག་ཏེར་
གྱི་དགོས་པ་བཤད་པའོ། །
དང་པོ་རྒྱུ་མཚན་དྲང་པོར་བཤད་པ་ལ། ཞི་བ་ལྷས། སྔོན་ཆད་མ་བྱུང་བ་ཡང་
འདིར་བརྗོད་མེད། །སྡེབ་སྦྱོར་མཁས་པའང་བདག་ལ་ཡོད་མིན་ཏེ། །
གམ་ དེ་ཕྱིར་གཞན་དོན་བསམ་པའང་བདག་ལ་མེད
ས་བསང་། །རང་གི་ཡིད་ལ་གོམས་ཕྱིར་
ངས་འདི་བརྩམས། །ཞེས་དང་། རྒྱལ་སྲས་དངུལ་ཆུ་ཐོགས་མེད་ཀྱིས། བློ་གྲོས་
དམན་ཞིང་སྦྱང་བ་ཆུང་བའི་ཕྱིར། །མཁས་པ་དགྱེས་པའི་སྡེབ་སྦྱོར་མ་མཆིས་
ཀྱང༌། །མདོ་དང་དམ་པའི་གསུང་ལ་བརྟེན་ནས་ནི། །གསུངས་པ་ལྟར།
བདག་རང་ལ་མཚོན་ན་རིག་གནས་ཀྱི་ཆ་ཚད་ཆུང་ཞིང་སྐྱེས་སྦྱང་གི་ཤེས་
རབ་གང་ཡང་མེད་པའི་རྒད་པོ་ཞིག་ལགས་ཀྱང་། སྔོན་བྱོན་མཁས་གྲུབ་གོང་མ་
རྣམས་དང་གླིང་རྗེ་གེ་སར་གྱི་ཕྱོགས་ལ་ཆུང་ནས་ད་བར་དུ་མོས་འདུན་ཆེ་བ་

གླིང་གེ་སར་གྱི་ངེས་བརྗོད།
ཞིག་ཡིན། རྒྱུ་མཚན་དེའི་ཕྱིར་ན། གླིང་གེ་སར་གྱི་ཕྱོགས་ལ་གླེང་བརྗོད་ཞིག་
བྱེད་པར་འདོད་པ་ཡིན། དེ་ཡང་རྟོགས་བརྗོད་ཟླ་གསང་ནོར་བུའི་མེ་ལོང་གི་
དོན་འགྲེལ་རྟ་རྒྱུགས་ནོར་བུ་ཆ་བདུན་གྱི་མཇུག་བྱང་ལས། སྔོན་གོམས་བག་
ཆགས་རྣམ་པ་མང་པོའི་ཚོགས། །ཀུན་རྟོག་ཁམས་ལ་ཤར་བའི་མཐའ་དག་
གཟུགས། ། རང་གྲོལ་རིག་པའི་གཤིས་ལ་མ་གྲུབ་ཀྱང་། །རྟེན་འབྱུང་སྒྱུ་མའི་
སྣང་བ་འགོགས་མེད་འཆར། །གསུངས་པ་བཞིན། དེང་སང་ཟླུམ་གཟུགས་གོ་
ལའི་ཁྱོན་འདིར་བཞུགས་པའི་མཁས་པའི་དབང་པོ་རྣམས་ཀྱི་ལེགས་བཤད་ཀྱི་
སྐོར་ན་གེ་སར་སྐོར་གྱི་དཔྱད་རྩོམ་སྣ་ཚོགས་གདེངས་ཆེན་ཀླུའི་ནོར་ལྟ་བུ་ཞིག་
བྲིས་གནང་མཛད་འདུག་པས་དེ་དག་གིས་མ་ཆོག་པར་བླུན་པོ་བདག་འདྲས་ཅ་
ཅོའི་ཚིག་གི་ཕྲེང་བ་ཧྲལ་ཧྲུལ་ཞིག་བྲིས་ན་མཁས་པ་ཐམས་ཅད་བཞད་གད་སློང་
བའི་རྒྱུ་ལས་མ་མཆིས་མོད། འོན་ཀྱང་འགའ་ཞིག་གི་དགོངས་པ་ལེན་ཚུལ་གྱི་
དབང་གིས་ཅུང་ཟད་མི་འཐད་པ་རེ་ཡོད་པར་སྣང་བས། དེ་ཇི་ལྟར་ཡིན་ན།
རྟ་རྒྱུགས་མཇུག་བྱང་ལས། འགའ་ཞིག་གེ་སར་ནོར་བུ་དགྲ་འདུལ་གྱི། །རྣམ་
ཐར་བརྗོད་པ་རྫུན་གྱི་ཕྲེང་བ་ཞེས། །མཁས་རྣམས་ཕལ་གྱིས་དགག་པ་འགའ་
མཐོང་ཡང་། །བདེན་རྣམ་ཇི་ལྟར་བྲིས་ན་ལན་གྱིས་དབེན། །རང་གི་ངོ་མ་
ཤེས་པ་གྲོགས་པོའི་བཞིན། །གང་མཐོང་མིན་ཅེས་དགག་པའི་སྤྱི་གཏོར་ཅན། །
འདི་ཞེས་བསྟན་བྱའི་ངོ་བོ་མ་མཐོང་ཞིང་། །ཐམས་ཅད་མིན་པའི་ཀུན་རྫོབ་སྨྲ་བ་
༽

གླིང་གེ་སར་གྱི་ངེས་བརྗོད།
གང༌། །དམ་པའི་གསུང་དང་ཟབ་མོའི་གཏེར་གཞུང་ལས། །ཇི་ལྟར་གྲགས་
པའི་མཚན་དང་སྒྲུབ་ཐབས་བཅས། །མངོན་གསུམ་གསལ་བཞིན་རྣམ་ཐར་
བརྗོད་པ་ནི། །ངག་འཁྱལ་ཟེར་ན་རྒྱལ་བའི་ཕྲིན་ལས་རྫུན། །འོན་ཀྱང་
ཆགས་སྡང་འཕེལ་བའི་རྒྱུར་གྱུར་བའི། །འདི་དག་ཆོས་འགལ་ཡིན་ཅེས་གླེང་
གྱུར་ན། ། 
ནདལྟ་གྲུབ་གཞུང་དང་ཕྱི་ནང་ཆོས་འབྱུང་སོགས། །བརྗོད་པ་ཕལ་པ་ཡོལ་
ཆེར་ཆོས་མིན་སྨྲ་འམ་ཅི། །བརྒྱད་ཁྲི་བཞི་སྟོང་ཆོས་ཀྱི་ཕུང་པོ་ནི། །ཆགས་
སྡང་སྤང་པའི་གཉེན་པོར་གསུངས་མོད་ཀྱི། ། ལ་ལར་ལོག་ལྟ་དང་ནི་ཆགས་
སྡང་གིས། །ངན་འགྲོར་གྱུར་བའི་ཆོས་སྐྱོན་སྨྲ་འམ་ཅི། །འདི་ཚུལ་སྒྲོ་སྐུར་སྨྲ་
བ་ཆེས་མང་མོད། །ཅེས་གསུངས་པ་ལྟར། གླིང་རྗེ་གེ་སར་རྒྱལ་པོ་ནི་མི་
བདེན་ལྷ་སྒྲུང་ཙམ་དང་སོར་སྐྱེ་ཐ་མལ་བའི་དཔའ་བོ་ཞིག་གམ། དངོས་ཡོད་སྤྱི་
ཚོགས་ཀྱི་ཁྲོད་དུ་མ་བྱུང་རྟོག་བཟོས་སྣང་བརྙན་ཅིག་རེད་ཟེར་བ་དང་། འདི་ནི་
ཆོས་དང་མི་མཐུན་ཆགས་སྡང་འཕེལ་བའི་རྒྱུར་འགྱུར་བ་སོགས་མ་བརྟགས་
བབ་ཅོལ་གྱི་སྐད་ཆ་རང་སྣང་གང་ཤར་རེ་བཤད་འདུག་མོད། དེ་ཡིན་ན་མདོ་
སྡེ་རྒྱན་ལས། ལོག་པའི་ལམ་ལ་མཐའ་མེད་ཕྱིར། །དེ་དག་ཐམས་ཅད་སྤྲོ་བྱ་
མིན། །ཞེས་དང་། ཁ་རག་སྒོམ་ཆུང་གིས། ཁ་མི་དགེ་སྟོང་གི་བང་མཛོད་
ཡིན། །འདིར་འཛེར་མ་ཡོད་ན་ཅི་མ་རུང་། །གསུངས་པ་ལྟར་ཡིན་པས་ཐམས་
ཅད་བཏང་སྙོམས་སུ་བཞག་འོས་ཆེ་ཡང་འདིར་སངས་རྒྱས་བྱང་ཆུབ་སེམས་

གླིང་གེ་སར་གྱི་ངེས་བརྗོད།
དཔའ་ཆེན་པོ་ལ་སྐུར་འདེབས་སུ་སོང་བས་དེ་ནི་མཚམས་མེད་པའི་ལས་གཞན་
བས་བསམ་བསགས་པ་བས་ཀྱང་ཉེས་པ་ལྕི་བར་གསུངས། རྗེས་ནས་བཤགས་འདོད་ཀྱང་
བཤགས་ཡུལ་མེད་པར་འགྱུར་བ་དང་འཇིག་རྟེན་མི་ལུགས་ཀྱི་བཤད་ན་མི་
རིགས་ཀྱི་ལ་རྒྱ་རྒྱལ་ཁབ་ཀྱི་གཟི་བརྗིད་བརླགས་པ་ཡིན་པས་མ་ཚད་བློ་དམན་
ཅོལ་ཆུང་འགའ་ཞིག་འདི་དག་གི་གཡེམ་ལ་རྒྱུགས་ནས་ལོག་བཤད་མཐའ་མི་
རྫོགས་པ་ཞིག་བྱས་ན་འཛམ་བུ་གླིང་གི་སྤྱི་ནོར་སེང་ཆེན་རིན་པོ་ཆེའི་སྔོན་ནས་
ད་བར་དུ་བསྟན་འགྲོ་སྤྱི་ལ་མཛད་རྗེས་དང་གཟི་བརྗིད་ཆེན་པོའི་བྱས་རྗེས་ཞིག་
ཕྱི་བཞག་གནང་བ་འདི་དོན་མེད་དུ་འགྱུར་ཉེན་ཆེ་བར་སེམས་ནས་དྲང་བོའི་
ལམ་ནས་དྲང་པོའི་གཏམ་ཞིག་བརྗོད་པར་སྤྲོ་བ་ཡིན།
གཉིས་པ་རྙོག་འཛིང་གི་སྐོར་ལ་ཅུང་ཟད་དཔྱད་པ་ནིA J བ
བདག་རང་གི་སྔོན་གོམས་ཀྱི་བག་ཆགས་ཐར་ཐོར་དང་རགས
 ། ཉམས་དང་རྨི་
ལམ་གྱི་འཁྲུལ་རྟོག་ཅུང་ཟད་རེ་ཡོད་པ་རྣམས་འདིར་བཤད་གལ་མི་ཆེ་ཡང་།
དྲང་མོར་བཤད་ན། གནའ་མའི་ངག་རྒྱུན་རྒྱ་བོད་ཀྱི་ལོ་རྒྱུས་ཁུངས་བཙུན་
རྣམས་དང་ད་སྔོན་གྱི་མཁས་གྲུབ་རྣམས་ཀྱི་ལེགས་བཤད་རྣམས་ནི་ཁུངས་

གླིང་གེ་སར་གྱི་ངེས་བརྗོད།
བཙུན་ཅིང་ཕུགས་ཆེ་བ་ཞིག་ཡིན་ནོ། །མ་ཚད་སྔོན་བྱོན་མཁས་གྲུབ་དམ་པ་དེ་
དག་ནི་བསམ་གྱིས་མི་ཁྱབ་སྟེ། ཅིའི་ཕྱིར་ཞེ་ན། མཁས་པའི་ལེགས་བཤད།
གྲུབ་པའི་ཁྱད་ཆོས། ནུས་པའི་མཐུ། མཁྱེན་པའི་མངོན་ཤེས། མཛད་པའི་ཕྲིན་
ལས།ལྟ་བའི་གདེང༌། སྒོམ་པའི་ཉམས། སྤྱོད་པའི་བླང་དོར་སོགས་ཀྱིས་
འབྲས་བུ་ཕུན་སུམ་ཚོགས་པ་ཐོབ་ནས་གྲུབ་པའི་ས་མཐོར་གཤེགས་པ་འདི་
རྣམས་ལ་སུས་ཀྱང་འགྲན་ཟླ་བྲལ་ཞིང་དེ་དག་གི་ཡོན་ཏན་ཆ་ཤས་རེ་དེང་སང་
སྡུག་རུས་ཀྱིས་ཤེས་པ་ཚོས་འཛམ་གླིང་ན་མཁས་པ་ནི་ངའོ་སྙམ་པའི་ང་རྒྱལ་ལ་
ལྟོས་དང་ཤེས་མོད། ང་རྒྱལ་ཏེ་ཇི་ལྟར་ཤེས་ཟེར་ན། སྟོན་པ་རྫོགས་པའི་སངས་
རྒྱས་ཀྱི་བཀའ་ཡང་དག་ཡིན་མིན་བཤད་པ་དང་། འཛམ་གླིང་མཛེས་པའི་རྒྱན་
དྲུག་མཆོག་གཉིས་དེ་དག་གི་བཀའ་དང་བསྟན་བཅོས་ལ་སྐྱོན་བཏགས་ཅིང་
ནགཡོ་སྒྱུའི་གནས་སུ་བསྐུར་བ། རྡོ་རྗེ་འཆང་དང་ཨོ་རྒྱན་ཆེན་པོའི་བཀའ་གཏེར་
དག་སྣང་གི་སྐོར་དང་ཚད་མའི་གཏེར་སྟོན་གྲུབ་པའི་དབང་ཕྱུག་རྣམས་ཀྱང་མིག་
འོག་རྡོག་ཞབས་སུ་འདྲེན་པ་སོགས་མདོར་ན་ཁམས་གསུམ་སྲིད་གསུམ་ན་ང་
རང་གཅིག་པུ་མ་གཏོགས་བཟང་པོ་གཅིག་ཀྱང་མེད་པར་རློམས་ནས་ཁ་ཞིག་
གྲགས་ན་དད་ལོག །དཔེ་ཞིག་བྲིས་ན་བསྐུར་འདེབས། བླ་མ་རིག་ན་ཞེན་
ལོག །སྤྲུལ་སྐུ་རིག་ན་སྡང་མིག །སྔགས་འཆང་རིག་ན་ཞེ་སྡང་། ཡོན་ཏན་ཅན་
་ལ་ཕྲག་དོག་བྱེད་པ་ནི་ང་རྒྱལ་མཁས་རློམས་ཀྱི་རང་རྟགས་ཏེ། དོན་ལ་འདི་རྣམ

གླིང་གེ་སར་གྱི་ངེས་བརྗོད།
ས་ནི་མཁས་པ་མིན་ཏེ། གུང་ཐང་བསྟན་པའི་སྒྲོན་མེས། ཤེས་རློམས་དབང་
ཆེན་མང་བ་ཡིས། །ཡུལ་ཁམས་མདུན་གྲོས་འཇིག་གྱུར་ཏེ། །གཡས་གཡོན་
ཀུན་ནས་ཆུ་འབུར་བས། །ས་ལ་མཁར་ཁྱིམ་བརྟན་མི་སྲིད། །ཞེས་དང་། ས་
སྐྱ་པཎ་ཆེན་གྱིས། ཐོས་བསམ་བྱེད་པའི་གང་ཟག་དེ། །ཤེས་བྱ་སྒྲུབ་པའི་ལོངས་
སྤྱོད་ཅན། །མ་རིག་སེལ་བའི་སྒྲོན་མེ་ཅན། །འགྲོ་བ་འདྲེན་པའི་ལམ་རྒྱུས་
ཅན། །ཆོས་ཀྱི་སྐུ་ཡི་ས་བོན་ཅན། །ཐོས་བསམ་མེད་ཐབས་མི་གདའ་དེ། ། ཚེ་
འདི་ལ་ཞེན་པའི་ཐོས་བསམ་དེ། །ང་རྒྱལ་སྒྲུབ་པའི་ལོངས་སྤྱོད་ཅན། །
ཐོས་བསམ་དམན་ལ་ཉེས་པ་ཅན། །ཐོས་བསམ་ལྡན་ལ་ཕྲག་དོག་ཅན། །
འཁོར་དང་ལོངས་སྤྱོད་འཚོལ་བ་ཅན། །ངན་འགྲོ་སྒྲུབ་པའི་རྩ་བ་ཅན། ། ཆོས་
བརྒྱད་ཀྱི་ཐོས་བསམ་བཤོལ་ལ་ཞོག །གསུངས་པ་ལྟར་འདི་ལྟ་བུ་ནི་མཁས་ན་
ཡང་ཚིག་ལ་མཁས་པ་ཙམ་ལས་དོན་ལ་མ་མཁས་པ་ཡིན་ཏེ། ཨོ་རྒྱན་ཆེན་པོས།
ཚིག་ལ་མཁས་ན་མཁས་པ་མིན། །མི་གཡོ་དོན་ལ་མཁས་ན་མཁས་པ་ཡིན། །
ཞེས་གསུངས་པ་དང་། མཆོག་སྤྲུལ་ཀུན་དགའ་རྒྱལ་མཚན་གྱིས། དང་པོ་
དཀའ་བ་སྤྱད་ནས་དཔེ་ཆ་བལྟས། །བར་དུ་མཆོག་དམན་ཀུན་ལ་སྐུར་བ་
བཏབ། ། 
ས་གནས་དངཐ་མ་ཐམས་ཅད་དགྲ་རུ་ལངས་པ་དེ། །ད་ལྟའི་ཐོས་བསམ་བྱས་VOAV
པའི་ལག་རྗེས་ཡིན། །ཞེས་དང་། ཆོས་རྗེ་ཞབས་དཀར་བས། ཤེས་རྒྱུད་ཀྱི་
འགོང་བོ་མ་ཐུལ་ན། །སེམས་ཆགས་སྡང་གི་འཚུབ་མ་བྱུང་ཉེན་ཆེ། །གྲོགས་ཆོས་

གླིང་གེ་སར་གྱི་ངེས་བརྗོད།
མཛད་ཀུན་ལ་དག་སྣང་སྦྱོངས། །གསུངས་པ་ལྟར། སྔ་གཞུག་བར་གསུམ་ལ་
རྟོག་དཔྱོད་མ་བྱས་པར། སེམས་ལ་དྲན་དྲན། ཁ་ལ་བབ་བབ་ཞིག་བཤད་པ།
འདི་ཕྱི་གང་ལའང་ལེགས་པོ་ཞིག་ཐོབ་རྒྱུ་མེད་དེ་ཨཱརྱ་དེ་ཝས། བསྐལ་པ་བྱེ་བ་
དུ་མ་རུ། །ཐོས་པའི་ཕ་རོལ་སོན་གྱུར་ཅིང་། ། བླ་མའི་ལུང་དང་བྲལ་བ་ནི། །
བདག་བྱིན་རློབས་པར་རྙེད་མི་འགྱུར། ། ཞེས་གསུངས་སོ། །གསུམ་པ་མཁས་
གྲུབ་ཀྱི་དགོངས་པ་དང་གཏེར་གྱི་དགོས་པའི་ཕྱོགས་རགས་ཙམ་ཞིག་བཤད་
ན། དཔལ་སྤྲུལ་རིན་པོ་ཆེས། བླ་མ་ཐམས་ཅད་སངས་རྒྱས་ཏེ། །དགོངས་པ་
ཆོས་སྐུར་འདུ་འབྲལ་མེད། །སངས་རྒྱས་ཐམས་ཅད་བླ་མ་དེ། །གང་འདུལ་
གདུལ་བྱར་དེ་ལྟར་སྣང་། །ཚེས་ཀྱི་དབང་གིས་ཟླ་བ་གཅིག །ཡང་ཡང་ཆེ་ཆུང་
སྣ་ཚོགས་འཆར། །གདུལ་བྱའི་དབང་གིས་བླ་མ་གཅིག། ཡང་ཡང་རྣམ་རོལ་
དུ་མས་འབྱོན། །ཆུ་སྣོད་དབང་གིས་ཟླ་བ་གཅིག །དུས་གཅིག་ཟླ་གཟུགས་དུ་
མར་སྣང་། །འགྲོ་བའི་དབང་གིས་བླ་མ་གཅིག །དུས་མཉམ་བླ་མ་དུ་མར་
སྣང་། །སྤྲིན་གྱི་དབང་གིས་ཟླ་བ་གཅིག །འོད་ཟེར་གསལ་འགྲིབ་དུ་མ་སྣང་། །
རྣམ་རྟོག་དབང་གིས་བླ་མ་གཅིག །བཟང་ངན་སྐྱོན་ཡོན་དུ་མར་སྣང་། །ལས་
ཀྱི་དབང་གིས་ཟླ་བ་གཅིག །བསིལ་བྱེད་གདུང་བྱེད་སོ་སོར་སྣང་། །བསམ་པའི་
དབང་གིས་བླ་མ་གཅིག །དད་དང་ལོག་ལྟའི་རྒྱུ་རུ་སྣང་། །ཞེས་དང་། ཇི་སྐད་
དུ། བླ་མ་མེད་པའི་གོང་རོལ་ན། །སངས་རྒྱས་བྱ་བའི་མིང་ཡང་མེད། །

གླིང་གེ་སར་གྱི་ངེས་བརྗོད།
བསྐལ་པ་སྟོང་གི་སངས་རྒྱས་ཀྱང་། །བླ་མ་དག་ལ་བསྟེན་ནས་བྱུང་། །ཞེས་
བླ་མ་ཡོད་དགོས་པ་དང་སྤྲུལ་སྐུ་ཡང་གསལ་དར་ཞིག་མིན་ཏེ། འཇམ་དཔལ་སྒྱུ་
འཕྲུལ་དྲྭ་བ་ལས། སངས་རྒྱས་ཀུན་གྱི་སྤྲུལ་པའི་སྐུ། །བྱེ་བ་དཔག་མེད་འགྱེད་
པ་པོ། །ཞེས་དང་ཡང་དེ་ལས། སྤྲུལ་པའི་སྐུ་སྟེ་སྐུ་ཡི་མཆོག །སངས་རྒྱས་སྤྲུལ་
པའི་རྒྱུད་འཆང་བ། །ཕྱོགས་བཅུར་སྤྲུལ་པ་སྣ་ཚོགས་འགྱེད། །ཇི་བཞིན་འགྲོ་
བའི་དོན་བྱེད་པ། །ཞེས་དང་སྟོན་པས་མདོ་ཕལ་ཆེར་ལས། དེར་ནི་བདག་
གིས་ལུང་བསྟན་རབ་ཐོབ་ནས། །སྤྲུལ་པ་མང་པོ་བྱེ་བ་ཕྲག་བརྒྱ་ཡིས། ། བློ་
ཡི་སྟོབས་ཀྱིས་ཕྱོགས་བཅུ་རྣམས་སུ་ཡང་། །སེམས་ཅན་རྣམས་ལ་ཕན་པ་མང་
པོ་བགྱི། །ཞེས་དང་། ཨོ་རྒྱན་ཆེན་པོས། རྒྱལ་རིགས་རྗེ་རིགས་དམངས་
རིགས་བྲམ་ཟེའི་རིགས། །གདོལ་བ་བུད་མེད་ཁྱེའུ་དགེ་སྦྱོང་དང་། །ཀུན་ཏུ་
རྒྱུ་དང་བསླབ་གནས་རིག་བྱེད་མཁན། །རིགས་ཀྱིས་བཀུར་བ་དང་ནི་མ་
བཀུར་བ། །སྨད་དང་བསྟོད་དང་ནད་པ་ཆོས་སྨྲ་དང་། །བྱ་དང་རི་དྭགས་
གྲོང་ཁྱེར་སློང་མོ་བ། །གང་ལ་གང་འདུལ་དེ་ལ་དེ་མཐུན་དུ། །སྣ་ཚོགས་
གཟུགས་ཀྱིས་འགྲོ་བ་འདུལ་བར་ཤོག །ཞེས་གསུངས་པ་འདི་དག་གིས་ཅི་ཞིག་
བསྟན་ན་སྔོན་བྱོན་རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་གང་ལ་གང་
འདུལ་གྱི་སྤྲུལ་པ་ཡང་སྤྲུལ་འགྱེད་ནས་གདུལ་བྱའི་སེམས་ཅན་གྱི་དོན་མཛད་
ཚུལ་སོགས་རྒྱས་པར་བསྟན། ནསཞི་རྒྱས་དབང་དྲག་གི་ལས་མཛད་པ་ཐམས་ཅད་1ཐམས་ཅད

གླིང་གེ་སར་གྱི་ངེས་བརྗོད།
ལ་ཡང་འདི་འཐད་རིགས་པ་དང་མཐུན། འདི་མི་འཐད་རིགས་པ་དང་མི་མཐུན།
སྤྱོད་པ་ཡང་འདི་བཙུན་པས་བཟང་བ་དང་། འདི་མི་བཙུན་ཞིང་སྤྱོད་པ་འཆལ་
འཆོལ་དུ་བྱེད་པས་ཕྱིར་ན་མིག་རྫོད་རྐང་འདྲེན་ཞེས་བཤད་པ་ནི་རང་གི་སྣང་
བ་མ་དག་པ་ཡིན་ཏེ། ནམ་མཁའི་ཆར་རྒྱུན་གཅིག་ལ་མཚོན་ན་ས་དཀར་པོའི་
སྟེང་དུ་བབ་ན་ས་དེའི་རྐྱེན་གྱིས་ཆུ་ཡང་དཀར་པོ་དང་ས་ནག་པོའི་སྟེང་དུ་བབ་
ན་ནག་པོར་འགྱུར་བ་ལྟར་ཆར་རྒྱུན་དེའི་ཁ་དོག་གང་དུའང་མ་འགྱུར་བའི་དཔེ་
དེ་བཞིན་དུ་སངས་རྒྱས་བྱང་ཆུབ་སེམས་དཔའི་སྤྲུལ་བ་ཡང་གདུལ་བྱ་ལས་སྒྲིབ་
སྲབ་ཅིང་བློ་མིག་དག་པའི་ངོར་ཡོན་ཏན་ལས་སྐྱོན་མི་མཐོང་། གདུལ་བྱ་བློ་
དམན་སྒྲིབ་འཐུག་རྣམས་ཀྱི་ངོར་སྐྱོན་ཁོ་ན་ལས་ཡོན་ཏན་མི་སྣང་བ་ཡིན་ནོ། །
ཡོན་ཏན་མཛོད་ལས། འཕགས་པའི་ཡུལ་གྱི་དབང་ཕྱུག་ཕལ་མོ་ཆེ། །
གདོལ་བ་གཡུང་པོ་སྡིག་སྤྱོད་ཕལ་བའི་ཚུལ། །ཉམས་པ་ལས་ཀྱང་ཤིན་ཏུ་
ཉམས་པ་ཡོད། །གསུངས་པ་ལྟར་རྒྱུ་མཚན་དེའི་ཕྱིར་ན་ཁྱོད་གཅིག་པུའི་བློ་མིག་
མ་དག་པ་ལས་འཛམ་བུ་གླིང་གི་མི་ཐམས་ཅད་ཀྱི་བློ་མིག་མ་དག་པ་མིན་པས་སྨྲ་
བ་ཉུང་ན་མཛེས་པར་སེམས། དེས་ན་འདི་དག་མི་འཐད་ཟེར་བ་ནི་བླུན་པོའི་
གཏམ་དེ་སངས་རྒྱས་དང་བྱང་ཆུབ་སེམས་དཔའི་ལྟ་སྒོམ་སྤྱོད་གསུམ་གྱི་ཚད་
སུས་ཀྱང་གཟུང་བར་མི་ནུས་སོ། །དེང་སང་ཡང་སྤྲུལ་སྐུའི་ལམ་ལུགས་ཟེར་
4•
འti ཟླས -ནས་དགག་མོད་ཀྱང་དེ་ནི་ཆོས་པ་དང་ནང་པ་སངས་རྒྱས་པའི་མཁས་པ་ཞིག་གི་ནང་པ་ས

གླིང་གེ་སར་གྱི་ངེས་བརྗོད།
གཏམ་མིན་ཏེ། བཅོམ་ལྡན་འདས་ཀྱིས། ང་དང་ང་འདྲ་བ་མ་གཏོགས་ཆོས་དང་
གང་ཟག་གི་ཚོད་བཟུང་བ་ནི་མ་ཡིན་ཏེ། ཉམས་ཉེས་སུ་གཏོང་བའི་ཕྱིར་རོ། །
ཞེས་དང་ཡང་བཅོམ་ལྡན་འདས་ཀྱིས། མ་འོངས་ང་ཡི་བསྟན་པ་འདི། །ང་
མིན་ང་འདྲ་ཞིག་གིས་བཤིགས། །ཞེས་གསུངས་པས་འདིར་ལུང་ཤིན་ཏུ་མང་
མོད་། འདིར་གེ་སར་དཔྱད་རྩོམ་བཤད་པ་ལས་འདི་དག་བཤད་པའི་སྐབས་
མིན་པ་དང་ཡི་གེ་མང་བར་དོགས་ནས་རེ་ཞིག་བཞག་གོང་དུ་བཤད་པའི་ལུང་དེ་
བ་
དག་ལས་འདས་ན་འདི་དག་སངས་རྒྱས་སོགས་ཀྱིས་གསུངས་དེ་དག་དང་
འགལ་ཞིང་སངས་རྒྱས་ཀྱི་ཇི་ལྟ་ཇི་རྙེད་ཀྱི་མཁྱེན་པའི་ཡེ་ཤེས་དང་ཐུགས་རྗེ་
འཕྲིན་ལས་རྒྱུན་གཅོད་པར་འདོད་པ་ཡིན་པས་སླར་གདུལ་བྱའི་སེམས་ཅན་
རྣམས་ནམ་དུའང་འདྲེན་པ་དང་ཐར་བའི་གཉེན་པོ་མེད་པར་བྱས་པས་ཤིན་ཏུ་མ་
རུང་བའི་གདོལ་བ་བླུན་པོ་ཞིག་གོ། །ཇི་སྐད་དུ། གང་གིས་བླ་མར་མི་འཛིན་ན། །
ཁྱི་ཡི་སྐྱེ་བ་བརྒྱར་བླངས་ནས། ། སྨེ་ཤ་ཅན་དུ་སྐྱེ་བར་འགྱུར། །གསུངས་པ་
ལྟར་རོ། །དེའི་ཕྱིར་ན། འདི་ནི་འཇིག་རྟེན་པའི་རིག་གནས་ཅུང་ཟད་ལ་བལྟ་
མྱོང་ཡང་མཐར་མ་ཕྱིན་པའི་སྐྱེ་བོ་ཞིག་གི་རྣམ་རྟོག་ལ་ཤར་བ་ཞིག་ལས་དོན་
སྙིང་མི་ཆེའོ། །དཔལ་མགོན་འཕགས་པ་ཀླུ་སྒྲུབ་ཀྱིས། སྦྲུལ་ལ་འོ་མ་བླུག་
གྱུར་ན། །དུག་འཕེལ་འགྱུར་བ་ཁོ་ནར་ཟད། །ངན་པ་རྣམས་ལ་ཆོས་བཤད་
ན། །དེ་བཞིན་ངན་པ་ཕྱི་ཕྱིར་འཕེལ། །ཞེས་དཔེ་ཆ་ཅུང་ཟད་རེས་ཚིག་འབྲུ་

གླིང་གེ་སར་གྱི་ངེས་བརྗོད།
བཅོམ་ཤེས་པ་ཙམ་གྱིས་ཡུལ་གཉན་པོ་ལ་ཁ་ཐང་བྱེད་པ་འདི་སངས་རྒྱས་ཀྱི་
ཆོས་འཁྲུལ་བར་སྤྱོད་པ་ཡིན་ཏེ། འཇམ་མགོན་ས་སྐྱ་པཎྜི་ཏས། བདག་ནི་
སངས་རྒྱས་བསྟན་པ་ལ། །མི་ཕྱེད་པ་ཡི་དད་པ་ཡོད། །འོན་ཀྱང་སངས་རྒྱས་
བསྟན་པ་ལ། །འཁྲུལ་བར་སྤྱོད་ལ་བདག་མི་དད། །ཞེས་དང་། དཔལ་ཆོས་
ཀྱི་གྲགས་པས།གལ་དེ་ཆོས་ཀྱི་གྲགས་པ་ཡི། །སྨྲ་བའི་ཉི་མ་ནུབ་གྱུར་ན། །
ཆོས་རྣམས་གཉིད་ལོག་ཡང་ན་ཤི། །ཆོས་མ་ཡིན་རྣམས་ད་གཟོད་ལངས། །
གསུངས་པ་དང་། སློབ་དཔོན་དབྱིག་གཉེན་གྱིས། སྟོན་པ་འཇིག་རྟེན་མིག་ནི་
ཟུམ་གྱུར་ཅིང་། །དཔང་གྱུར་སྐྱེས་བུ་ཕལ་ཆེར་ཟད་པ་ན། །དེ་ཉིད་མ་མཐོང་
རང་གར་གྱུར་བ་ཡི། །ངན་རྟོག་རྣམས་ཀྱིས་བསྟན་པ་འདི་དཀྲུགས་སོ། །
ཞེས་གསུངས་བ་ལྟར་རོ། །ཡང་གླིང་རྗེ་གེ་སར་རྒྱལ་པོ་ལ་ཡང་མཁས་པར་
རློམ་པ་འགའ་ཞིག་གིས་དཔྱད་པའི་བསྟན་བཅོས་དག་ལས་གཏེར་གྱི་ཁུངས་
ནས་བཤད་པའི་སྒྲུང་དང་སྒྲུབ་ཐབས་བསྟོད་པ་སོགས་གང་ཡོད་ཀྱང་དེ་ཅུང་ཟད་
དམན་པ་རུ་འཛིན་པར་སྣང་བས་གཏེར་ཞེས་པ་དེ་འདི་ཁུངས་ལུང་མེད་པའི་
རྫུན་ཆོས་ཞིག་མིན་ཏེ། རྣམ་སྣང་མངོན་བྱང་ལས།བདག་གི་སེམས་ཀྱི་གནས་
གཏན་ལ་མ་ཕེབ་པར་འཁྲུལ་ནས་འདི་སྐད་དུ། འདི་ནི་སངས་རྒྱས་ཀྱི་གསུང་མ་
ཡིན་གྱི། འདི་དག་རང་བཟོ་ཅན་གྱིས་བྱས་པ་ཡིན་ནོ་ཞེས་ཟེར་བ་དག་འབྱུང་
བར་འགྱུར་རོ། །གསང་བའི་བདག་པོ་མི་བླུན་པོ་དེ་དག་ནི་འགྲོ་བ་གཉིས་སུ་

གླིང་གེ་སར་གྱི་ངེས་བརྗོད།
འགྲོ་བར་རིགས་པར་བྱའོ། །གཉིས་གང་ཞེ་ན། སེམས་ཅན་དམྱལ་བ་དང་
དུད་འགྲོའོ། །ཞེས་གསུངས། འདིར་གེ་སར་སྒྲུབ་ཐབས་དང་སྒྲུང་སོགས་
གླིང་དུས་གེ་སར་གྱི་འཁོར་གང་རུང་ལ་ཨོ་རྒྱན་ཆེན་པོ་དང་གླིང་རྗེ་གེ་སར་རྒྱལ་
པོ་སྤྱི་དཔོན་རོང་ཚ་ཁྲ་རྒན་ནམ་དཔའ་བརྟུལ་གྲུབ་ཆེན་གང་རུང་རེས་སྒྲུང་དང་
སྒྲུབ་ཐབས་སོགས་གང་ཡིན་ཀྱང་དེ་དུས་ཀྱི་ལས་ཅན་གང་རུང་རེ་ལ་གཏད་རྒྱ་
བྱས་པ་ཕྱིས་སུ་དེ་དག་གི་རྣམ་སྤྲུལ་ཞིག་གིས་ཉམས་དང་སྣང་བ་ལ་དངོས་སུ་
སད་པ་དེ་ཁུངས་ལུང་མེད་པ་ཞིག་མིན་ཏེ། འཇམ་དཔལ་རྩ་རྒྱུད་ལས། སྔོན་
ནི་ངས་ནི་གང་བཤད་པའི། །ཐེག་པ་ཆེན་པོའི་མདོ་སྡེ་ཡང་། །དེ་ཡི་ཚེ་ན་བུམ་
པ་ལས། །དཀའ་ཐབས་ཆེན་པོས་འདྲེན་པར་བྱེད། །ཞེས་དང་མདོ་ཏིང་
འཛིན་རྒྱལ་པོ་ལས། མཁས་པ་རྟག་ཏུ་དགོན་གནས་ཏེ། །སངས་རྒྱས་གཏེར་
དང་ཆོས་ཀྱི་གཏེར། ། ཡེ་ཤེས་གཏེར་དང་མངོན་མཐོའི་གཏེར། །མངོན་ཤེས་
ལྔ་ཡང་མྱུར་དུ་ཐོབ། །ཞེས་དང་། རིན་ཆེན་རྩལ་ཕྲེང་གི་རྒྱུད་ལས། ཕྱི་
ནང་གྲགས་པའི་ད་ལ་ཀུན། །ཆོས་ཀྱི་དབྱིངས་ཀྱི་གཏེར་ལས་བྱུང་། །ལྷ་
སྔགས་ཆོ་ག་ལས་ཚོགས་དང་། །ཐམས་ཅད་ཐམས་ཅད་དེ་བཞིན་འབྱུང་། །
ཞེས་དང་། །མདོ་དགོངས་འདུས་ལས། ང་ནི་དུས་གསུམ་བཞུགས་པ་ཡི། །
སངས་རྒྱས་ཀུན་གྱི་སྙིང་པོ་སྟེ། །སྟོང་བར་སྦས་པའི་དོན་འདི་ལ། །བརྡ་དང་
དཔེ་མཚོན་ལྡེ་མིག་གིས། །མཉམ་ཉིད་རིག་པའི་གཏེར་སྒོ་ཕྱེས། །ཞེས་དང་།

གླིང་གེ་སར་གྱི་ངེས་བརྗོད།
རིན་ཆེན་སྤུངས་པའི་རྒྱུད་ལས། རྒྱུད་དོན་གནས་པའི་གཏེར་སྒོ་ཕྱེས། །ནམ་
མཁའ་མཛོད་གཏེར་ཉིད་ལོངས་སྤྱོད། །ཞེས་གསུངས། དེས་ན་ས་གཏེར་
དང་དགོངས་གཏེར་གང་ཡིན་ཡང་ཡོད་ཆོག་སྟེ། ལུང་སྐོར་དགུ་བ་ལས།
བདེ་གཤེགས་རྒྱལ་བའི་དགོངས་གཏེར་འབྱུང་། །ཆོས་སྒོ་མཐའ་ཡས་བསྟན་
པ་རྒྱས། །རིག་འཛིན་བླ་མའི་ཐུགས་གཏེར་འབྱུང་། །མན་ངག་རྒྱ་མཚོའི་
བསྟན་པ་རྒྱས། །ཞེས་དང་།མདོ་ལས། དོན་ལ་ངེས་པའི་གདེང་རྙེད་ན། །
ཐུགས་ལས་ཆོས་གཏེར་འབུམ་ཕྲག་བརྡོལ། །ཞེས་སོགས་དང་།ས་གཏེར་ཡང་
ཡོད་ཆོག་སྟེ། བསོད་ནམས་ཐམས་ཅད་སྡུད་པ་ཏིང་ངེ་འཛིན་གྱི་མདོ་
ལས། ཆོས་འདོད་པའི་བྱང་ཆུབ་སེམས་དཔའ་སེམས་དཔའ་ཆེན་པོ་
རྣམས་ཀྱིས། ཆོས་གཏེར་རི་དང་རི་སུལ་དང་ཤིང་གི་ནང་ན་བཅུག་པ་དག་ཡོད་
དེ། གཟུངས་དང་ཆོས་ཀྱི་སྒོ་མཐའ་ཡས་པ་གླེགས་བམ་དུ་བྱས་དེ་བྱས་པ་
དག་ཀྱང་ལག་ཏུ་འོང་བར་འགྱུར་རོ། །ཞེས་དང་། འཕགས་པ་ཆུ་ཀླུང་རོལ་
བའི་མདོ་ལས།ང་ཡི་བསྟན་པའི་ཆོས་གཏེར་རྣམས། །ཐུགས་ནས་ཐུགས་ཀྱི་
དཀྱིལ་དུ་ཕྱུང་། ། ཡང་ན་ས་ཡི་སྙིང་བོར་བྱ། །ཅི་ཕྱིར་མུ་སྟེགས་ཅན་མགོ་
རྒོད། །ངེས་དོན་དཀྲུག་པར་གྱུར་ཏ་རེ། །དེའི་ཕྱིར་ཆུ་ཀླུང་རྒྱུན་མི་གཅོད། །
ཞེས་ཆོས་རྣམས་ཚོང་དུས་ཀྱི་འོ་མ་བཞིན་དུ་རྟོག་གེ་དམ་ཉམས་མང་པོའི་བསླད་
ཞུགས་ནས་ཆོས་ཀྱི་བྱིན་རླབས་ཉམས་པའི་སྐབས་ན་སྔོན་གྱི་གཏད་རྒྱ་སད་པའི་པ༈
ནཱ 6

གླིང་གེ་སར་གྱི་ངེས་བརྗོད།
སྤྲུལ་པའི་གཏེར་སྟོན་རྣམས་ཀྱིས་དེའི་དུས་སུ་རིག་འཛིན་དཔའ་བོ་མཁའ་
འགྲོའི་རྡོ་རྗེའི་ཚིག་གིས་བསྟན་པའི་རྒྱལ་རབས་ཆོས་འབྱུང་དེབ་ཐེར་སྒྲུབ་
བབས་ཐབས་མན་ངག་སོགས་གང་ཡོད་པ་དེ་སྙིང་ལ་སད་ནས་གསར་དུ་ཕབ་པར་བྱས་
པ་ནི་དབྱར་ཕྱུག་པོས་ཟས་བསགས་ནས་དགུན་འཁྱགས་ལྟོག་གི་སྐབས་སུ་
ལོངས་སྤྱོད་པ་དང་འདྲ་བས་སྒྲིབ་ལྡན་རྟོག་བཅས་ཀྱི་བློ་ངོར་མཛའ་མི་མཛའ་
དང་འགྲིགས་མི་འགྲིག་གི་དཔྱད་པའི་བརྩམ་ཆོས་ཞིག་དང་གཏན་ནས་མི་
འདྲའོ། །རང་ལ་མེད་པ་ཙམ་གྱིས་གཞན་ལ་མེད་པར་འདོད་པ་ནི་ཤིན་ཏུ་བླུན་
པོ་སྟེ། དཔེར་ན་རང་ལ་མིག་གཉིས་མེད་པ་ཞིག་ཡིན་ན་འཛམ་གླིང་གི་མི་ཐམ
ས་ཅད་ལ་མིག་མེད་པར་ཐག་ཆོད་དམ་མི་ཆོད། རང་ལ་མིག་མེད་པ་ལས་
ཐམས་ཅད་ལ་མིག་ཡོད་དོ། །དེ་ཡང་མི་འཐད་པར་འདོད་ན། པཎ་ཆེན་ཤཱཀྱ་
ཤིས་ཆོས་རྒྱལ་བཀའ་ཆེམས་སྐོར་བླངས་པ་དང་། རབ་བྱུང་དང་པོའི་ས་བྱི་སྤྱི་
ལོ་༡༠༤ རལ་ཇོ་བོ་རྗེ་ཨ་ཏི་ཤས་ལྷ་སའི་ཇོ་ཁང་ནས་བློན་པོས་བཀོད་པའི་ལོ་
རྒྱུས་ཟླ་བ་འདོད་འཇོ། བཙུན་མོས་བཀོད་པའི་དར་དཀར་གསལ་བ། སྲོང་
བཙན་རང་གིས་བཀོད་པའི་བཀའ་ཆེམས་ཀ་ཁོལ་མ་རྣམས་དང་གཙུག་ཏོར་
གདུགས་དཀར་ལ་སོགས་པའི་རྒྱལ་མཚན་བྱ་བའི་ཆོ་གའི་རིམ་པ་རྣམས་གཏེར་
ནས་བཏོན་པ་དང་། ས་པཎ་གྱིས་ཙིནྡ་མ་ཎི་སོགས་དང་མགོན་པོ་ཀླུ་སྒྲུབ་
ཀྱིས་རྒྱས་པ་འབུམ་དང་། རྡོ་རྗེ་གུར། 
༧ཧེ་བཛྲ་གདན་བཞི་སོགས་བཏོན་པ་དང་།

གླིང་གེ་སར་གྱི་ངེས་བརྗོད།
གྲུབ་ཆེན་ཅི་ཀུང་བས་ཀ་བ་ས་འོག་ནས་གཏེར་དུ་དྲངས་པ་སོགས་འདི་དག་
ཐམས་ཅད་ཁུངས་ཐུབ་མིན་པར་རྫུན་ཆོས་སུ་ཁས་ལེན་པར་རིགས་སོ། །ཡང་
ཏུན་ཧོང་བྲག་ཁུང་ནས་ཡིག་ཆ་ཞིག་རྙེད་པ་དེང་སང་ཅི་འདྲའི་རྩིས་འདང་ཆེན་པོ་
ཞིག་འཇོག་གིན་འདུག །དེའི་ཕྱིར་ན་གཏེར་ཡང་དག་ནི་ཚད་མ་དང་བློ་གཏད་
བྱེད་ཆོག་པར་མངོན་ནོ། གཏེར་ཡིག་དེ་དག་ཡང་དག་ཡིན་ན་གེ་སར་གྱི་སྐོར་
གཏེར་ཕྱོགས་ནས་བྱུང་བ་རྣམས་ཀྱང་ཡང་དག་མིན་པའི་རྒྱུ་མཚན་མེད་དོ། །
དེ་ཡན་སྔོན་བྱོན་རྣམས་དང་དེ་དག་གི་ལོ་རྒྱུས་བཅས་ཁུངས་ལུང་ཤིན་ཏུ་ཆེ་ཞིང་
ཕུགས་བཙན་པའི་དོན་མདོར་བསྡུས་ཞིག་བཤད་པ་ཡིན།
གཉིས་པ་གེ་སར་གྱི་སྐོར་དངོས་སུ་གླེང་བ་ལ།
སr - t
དང་པོ་གཞན་གྱིས་གེ་སར་ལ་མི་མཐུན་པའི་བཤད་པ་བཏང་བ་འགའ་མདོར་
བསྡུས་ཏེ་བསྟན་པ་དང་། རྒྱས་པར་བཤད་པ་གཉིས་ལས། དང་པོ་གཞན་གྱི་གེ་
སར་ལ་མི་མཐུན་པའི་བཤད་པ་བཏང་བའི་དོན་ལ་མདོར་བསྡུས་ཏེ་བཤད་པ་ནི།
རྒྱུད་ཉི་ཟླ་ཁ་སྦྱོར་ལས། ལོ་རྒྱུས་དོན་གྱིས་མ་བཤད་ན། །གསང་ཆེན་ངེས་པའི་
བཀའ་འདི་ལ། །ཡིད་མི་ཆེས་པའི་སྐྱོན་དུ་འགྱུར། །གསུངས་པ་ལྟར། ད་སྔོན་
བསྐལ་པ་ཡར་དར་གྱི་དུས་སུ་བོད་ཀྱི་གྲུབ་མཐའ་ཁག་གི་སྒྲུབ་བརྒྱུད་ཤིང་རྟ་

གླིང་གེ་སར་གྱི་ངེས་བརྗོད།
ཆེན་པོ་བརྒྱད་ཀྱི་མཁས་གྲུབ་དག་གིས་གེ་སར་མི་བདེན་ལྷ་སྒྲུང་ཙམ་དང་ཕྱོགས་
གཞན་གྱི་རྒྱལ་ཁབ་ཞིག་གི་རྒྱལ་པོ་ཡིན་ཟེར་བ་དང་། མངའ་ཐང་གི་ཁྱབ་རྒྱ་
འཛམ་གླིང་ལྟ་ཞོག་མདོ་སྨད་འདི་དབང་དུ་མ་འདུས་རྨ་སྟོད་ཕྱོགས་ཀྱི་ཚོ་དཔོན་
ཞིག་ལ་འུད་བསྟོད་བྱས་པ་ཡིན་ཟེར་བ་སོགས་གཏན་ནས་ཡོད་མ་མྱོང་ཡང་།
སློབ་དཔོན་དབྱིག་གཉེན་གྱིས། སྟོན་པ་འཇིག་རྟེན་མིག་ནི་ཟུམ་གྱུར་ཅིང་། །
དཔང་གྱུར་སྐྱེས་བུ་ཕལ་ཆེར་ཟད་པ་ན། །དེ་ཉིད་མ་མཐོང་རང་གར་གྱུར་བ་
ཡི། །ངན་རྟོག་རྣམས་ཀྱིས་བསྟན་པ་འདི་དཀྲུགས་སོ། །ཞེས་སོགས་གསུངས་
་པ་ལྟར། དེང་སང་ལོ་རྒྱུས་ལ་བརྟག་དཔྱད་མེད་པར་ར་མགོ་ལུག་སྦྱར་བདེན་
གྱི་མགོ་ལ་རྫུན་གྱི་སོ་རྒྱག་སོགས་བྱས་ནས་མི་རིགས་ཀྱི་ལ་རྒྱ་རྒྱལ་ཁབ་ཀྱི་གཟི་
བརྗིད་དང་ཡུལ་གྱི་བསོད་ནམས་དང་རླུང་རྟ་ཡུལ་སྲོལ་གོམས་གཤིས་མ་འོངས་
པའི་ཕུགས་འདུན་སོགས་ཐམས་ཅད་བརླགས་ནས་ད་དུང་མཁས་མདོག་སྟོན་པ་
འདི་ཧ་ཅང་ཡིད་ཕམ། གེ་སར་ནི་འཛམ་གླིང་སྤྱི་རྒྱལ་ཡིན་ཡང་འཁྲུངས་ཡུལ་
དང་མི་རིགས་ནི་བོད་ཡིན། དེས་ན་འདིའི་ལོ་རྒྱུས་དོན་གྱི་བཤད་དགོས་ན་བོད
་ལ་གསལ་ཞིབ་ཆེ། གེ་སར་ནི་བོད་ཀྱི་མི་ཡིན་པའི་སྟོབས་ཀྱིས་གེ་སར་གྱི་ལོ་
རྒྱུས་ཞིབ་ཕྲ་ཞིག་བཤད་དགོས་ན་བོད་མ་གཏོགས་གེ་སར་ནི་རྒྱལ་ཁབ་གཞན་
གྱི་མི་ཞིག་མ་ཡིན་པས་གནད་ཀྱིས་བཤད་མི་ཤེས་ལ་འདིའི་ལོ་རྒྱུས་ལོག་བཤད་
དགོས་དོན་མེད་མོད་འདི་ལོག་བཤད་བྱས་ན་ཁྱོད་ལ་ཟ་རྒྱུ་འམ་ཐོབ་རྒྱུ་ཡང་ན་
{9

གླིང་གེ་སར་གྱི་ངེས་བརྗོད།
ཁྱོད་ལ་རྒྱལ་ཁ་ཅི་འདྲ་ཞིག་ཡོད། འདི་ལ་ལོག་བཤད་བྱས་ན་ཆོས་དང་འཇིག་
རྟེན་གཉིས་ཀར་འགལ་ཏེ། དང་པོ་ཆོས་ནི་འཕགས་པ་རིགས་གསུམ་མགོན་པོ
རྒྱུད་སྡེ་ཀུན་གྱི་ལུང་གིས་གྲུབ། དེ་ལ་བསྙོན་ན་ཆོས་སྤང་གི་ལས་དང་། འཇིག་
1རྟེན་ནི་གོང་དུ་བཤད་མ་ཐག་པ་ལྟར་མི་རིགས་ཀྱི་ལ་རྒྱ་རྒྱལ་ཁབ་ཀྱི་གཟི་བརྗིད་
སོགས་བརླགས་པ་སྟེ། སྤྱིར་ཡང་རང་རིགས་དང་མེས་པོ་རྣམས་ཀྱི་རྗེས་སུ་བླ་
བཙག་རྐང་འདྲེན་བྱེད་པ་འདིས་ཀྱང་མི་བཟང་དང་མི་ངན་གྱི་ཁྱད་པར་འབྱེད་སླ་
བ་ཞིག་མ་ཡིན་ནམ་བསམ་བློ་ཐོངས། ས་སྐྱ་པཎྜི་ཏས། ནགས་ལ་གནས་པའི་
སྤྲེའུ་ཡིས། །ལྗོན་པའི་ཤིང་ལ་མི་གཙང་འདོར། །གསུངས་པ་ལྟར་རྒྱལ་ཁབ་
གཅིག་དང་མི་རིགས་གཅིག་གི་ནང་དུ་བསྡད་ནས་དེའི་གཟི་བརྗིད་དང་སྙན་
གྲགས་སོགས་མི་རིགས་དེའི་ཁྱད་ཆོས་དང་ཡོན་ཏན་རིག་གནས་ཡ་རབས་ཀྱི་བྱ་
བ་དང་སྲོལ་རྒྱུན་སོགས་ལ་གཏོར་བཤིགས་བྱེད་པ་ནི་མི་ཁྲེལ་མེད་ཐ་ཤལ་ཏེ།
མངའ་རིའི་པཎ་ཆེན་པདྨ་དབང་གི་རྒྱལ་པོས། དེང་སང་མ་སྦྱངས་མུ་ཅོར་
སྨྲ་བ་བརྒྱས། །རང་གི་ཡེ་ཤེས་རྡུལ་ཙམ་མ་རྟོགས་པར། །རང་བཟོས་ཆོ་གས་
རྨོངས་རྣམས་ཚིམས་པའི་དུས། །སྐྱབས་དེ་བསམ་ན་སྙིང་ནས་མཆིལ་མ་དཀུ། །
ཞེས་སོགས་གསུངས་པ་ལྟར་རོ། །དེས་ན་དམན་པ་བདག་ལྟ་བུས་རིགས་
གསུམ་པདྨའི་རྣམ་འཕྲུལ་འཛམ་གླིང་བོད་ཀྱི་སྐྱབས་གནས། སྐྱེས་མཆོག་སེང་
དྨ

གླིང་གེ་སར་གྱི་ངེས་བརྗོད།
ཆེན་ནོར་བུ་དགྲ་འདུལ་གྱི་ལོ་རྒྱུས་ཞིག་བཤད་དགོས་ན་དེའི་ལྟ་དགོངས་རྟོགས་
པ་སོགས་ཇི་སྟེ་ཤེས། ཐམས་ཅད་ཁྲེལ་དགོད་སློང་བའི་རྒྱུ། དེ་ཡང་བདག་ཁོ་ན་
མིན་ཡང་ས་བཅུ་པའི་རྒྱུན་མཐའ་ན་བཞུགས་པའི་བྱང་ཆུབ་སེམས་དཔའ་རྣམས་
ཀྱིས་ཀྱང་སངས་རྒྱས་ཀྱི་དགོངས་པའི་སྤྱོད་ཡུལ་ཞིབ་མོར་མི་ཤེས་མཚན་མོའི་
སྨག་གི་ནང་ན་བལྟ་བ་དང་ཆོས་མཚུངས་སུ་གསུངས་ཏེ། སྟོན་པ་རྫོགས་པའི་
སངས་རྒྱས་ཀྱིས། ཀུན་དགའ་བོ་ནམ་མཁའ་ཐམས་ཅད་ཀྱི་ཚད་ནི་བཟུང་བར་
ནུས་ཀྱི་སངས་རྒྱས་དང་བྱང་ཆུབ་སེམས་དཔའི་ལྟ་བ་དང་དགོངས་པའི་སྤྱོད་
ཡུལ་གྱི་ཚད་ནི་ནམ་ཡང་གཏིང་དཔོག་པ་མ་ཡིན་ནོ། །གསུངས་པ་ལྟར་ཡིན་མོ
ད་ཀྱང་། འཇམ་མགོན་ས་སྐྱ་པཎྜི་ཏས།བདག་ནི་སངས་རྒྱས་ཕྱོགས་མི་འཛིན། །
སེར་སྐྱ་སོགས་ལ་མི་སྡང་ཡང་། །གང་ལ་རིག་པ་ལྡན་པའི་ཚིག །དེ་ཉིད་ལ་ནི་
ཚད་མར་འཛིན། །གསུངས་པ་ལྟར་རོ། །དེ་ཡང་སེང་ཆེན་ནོར་བུ་དགྲ་འདུལ་
ནི་དགོངས་པ་ཆོས་ཀྱི་དབྱིངས་ལས་མ་གཡོས་ཀྱང་གཟུགས་སྐུ་ཆུ་ཟླའི་རོལ་གར་
ལྟ་བུ་གདུལ་བྱའི་སྣང་ངོར་དངོས་ཡོད་སྤྱི་ཚོགས་ཀྱི་ཁྲོད་དུ་བྱོན་པ་ནི །དོན་ཚན་
་བཅུ་ཕྲག་ལྷག་གིས་གྲུབ་སྟེ། གཅིག་མི་རིགས་ཀྱི་རུས་རྒྱུད་མ་ཆད། གཉིས་ལོ་
རྒྱུས་ཀྱི་ངག་རྒྱུན་མ་ཆད། གསུམ་ཤུལ་བཞག་གི་དངོས་རྫས་མ་སྟོང་། བཞི་
མཁར་ཤུལ་གྱི་ས་རྟགས་མ་འགྱུར། ལྔ་རྗེས་ཤུལ་དང་རང་བྱོན་མ་ཉམས།
དྲུག་དངོས་དོན་གྱི་ས་ཆ་མ་འགྱུར། བདུན་སྡེ་མིང་དང་ས་གནས་མ་ནོག །

གླིང་གེ་སར་གྱི་ངེས་བརྗོད།
བརྒྱད་བདེན་དཔང་གི་ཆོས་འབྱུང་མ་ནུབ། དགུ་བཀའ་གཏེར་གྱི་ལུང་ཚིག་མ་
ཆད།བཅུ་རྣམ་ཐར་གཏད་རྒྱ་སད་པའི་སྒྲུང་བ། སྔོན་ལས་རྗེས་དྲན་མཁན་གྱི་
རྣམ་སྤྲུལ་ཚད་མ། སྒྲུབ་ན་འགྲུབ་ཐག་མི་རིང་བ་ལྷའི་བདེན་དཔང་སོགས་
དང༌། རྒྱབ་ཁབ་ཕྱི་ནང་ན་ཡོད་པའི་ཤུལ་བཞག་གི་གྲུབ་རྟགས་ངོ་མཚར་ཅན་
གྱི་ལོ་རྒྱུས་སོགས་ཐམས་ཅད་ལྷ་སྒྲུང་ཙམ་ཡིན་ཟེར་ན། ཁུངས་ལུང་ལོ་རྒྱུས་ཀྱི་
བདེན་དཔང་འདི་ལྟ་བུ་ཡོད་བཞིན་པ་ལ་མི་བདེན་ཞེས་ལྷ་སྒྲུང་ཙམ་དང་དཔའ་ངརས་ན
བོའི་སྙན་རྩོམ་ཙམ་ཡིན་ཟེར་ན་རྒྱལ་ཕྱི་ནང་གི་རྒྱལ་རབས་ཆོས་འབྱུང་ཐམས་
ཅད་ལྷ་སྒྲུང་ཙམ་དུ་ཁས་ལེན་པར་རིགས་སོ། །
གཉིས་པ་རྒྱས་པར་བཤད་པ་ལ་དགུ། དང་པོ་གེ་སར་རྒྱལ་པོ་ནི་སྲོང་བཙན་
སྒམ་པོ་དང་ཁྲི་སྲོང་ལྡེའུ་བཙན་སོག་པོ་ཇིང་གིར་རྒྱལ་པོ་ཙོང་ཁའི་རྒྱལ་པོ་མི་
ཉག་རྒྱལ་པོ་སོགས་གང་རུང་དང་གཅིག་ཡིན་ཟེར་བ་ལ་དཔྱད་པ། གཉིས་པ་
གླིང་གེ་སར་དང་སྒྲུང་གེ་སར་གཉིས་རྟོག་བཟོས་སྣང་བརྙན་དང་དཔའ་བོའི་སྙན་
རྩོམ་ཙམ་ལས་མེད་ཟེར་བ་ལ་དཔྱད་པ། གསུམ་པ་དགེ་ཆོས་ཀྱིས་གེ་སར་དང་
གངས་སེང་མེད་པར་བཤད་ཟེར་བ་ལ་དཔྱད་པ། བཞི་བ་གེ་སར་ཆོས་ལུགས་
དང་འབྲེལ་ཡོད་པ་དེ་མི་འཐད་པར་བཤད་པ་དང་རྣམ་ཐར་མང་ཆེ་དྲགས་པ་དེ་
མི་འཐད་ཟེར་བ་ལ་དཔྱད་པ། ལྔ་པ་གླིང་གི་མི་རབས་གང་ལས་བྱུང་དང་དེའི་
གདུང་རབས་ལ་གེ་སར་དང་དཔའ་བརྟུལ་རྣམས་བྱུང་བའི་སྐོར་ལ་དཔྱད་པ།

གླིང་གེ་སར་གྱི་ངེས་བརྗོད།
དྲུག་པ་གེ་སར་སྐུ་འཁྲུངས་པའི་དུས་ཚིགས་ལ་བཞེད་སྲོལ་མི་མཐུན་པ་འགའ་ལ་
དཔྱད་པ་དང་དུས་ཚིགས་ཡང་དག་གསལ་བར་བསྟན་པ། བདུན་པ་དང་པོ་
གླིང་ས་རྫ་འབྲི་གཉིས་ཡིན་པའི་སྐོར་ལ་དཔྱད་པ། བརྒྱད་པ་རྨ་ཁོག་གི་སུམ་
གཉིས་གླིང་གིས་བཟུང་ནས་མཛད་པ་དང་འཕྲིན་ལས་རྒྱས་ཚུལ་ལ་དཔྱད་པ།
དགུ་བ་བདེན་དཔང་ཤུལ་བཞག་གི་སྐོར་དང་མཇུག་གི་གཏམ་བཅས་བཤད་དོན་
ཡོངས་སུ་རྫོགས་པ་སྟེ་དགུ་ལས།
དང་པོ་གེ་སར་རྒྱལ་པོ་ནི་སྲོང་བཙན་སྒམ་པོ་དང་ཁྲི་སྲོང་ལྡེའུ་བཙན་སོག་པོ་
ཇིང་གིར་རྒྱལ་པོ་ཙོང་ཁའི་རྒྱལ་པོ་མི་ཉག་རྒྱལ་པོ་སོགས་གང་རུང་དང་གཅིག་
ཡིན་ཟེར་བ་ལ་དཔྱད་པ།
གེ་སར་རྒྱལ་པོ་ནི་སྲོང་བཙན་སྒམ་པོ་དང་ཁྲི་སྲོང་ལྡེའུ་བཙན་སོག་པོ་ཇིང་གིར་
རྒྱལ་པོ་མི་ཉག་རྒྱལ་པོ་སོགས་གང་རུང་དང་གཅིག་ཡིན་ཟེར་བའི་སྐོར་ལ་དཔྱད་
ན་འདི་དག་མཁས་པ་ཚོས་བཤད་ན་ཡིན་ལས་ཆེ་ཡང་དོན་ངོ་མ་བཤད་ན་དངོས་
དོན་ལོ་རྒྱུས་ལུང་རིགས་གཅིག་དང་མི་མཐུན་པས་ཅུང་ཞིག་སྨྲ་བར་འདོད། དེ་
ལ་ཕྱོགས་སྔར་སོང་བ་རྣམས་ཐུགས་མི་ཁྲོ་བར་ཞུ། དེ་ཡང་ཁ་ཅིག་གིས་སྲོང་
བཙན་སྒམ་པོ་དང་གེ་སར་གཉིས་དོན་གཅིག་མིང་གི་རྣམ་གྲངས་ཡིན་པར་
བཤད་ཀྱང་དེ་གཏན་ནས་མ་ཡིན་ཏེ། དུས་འཁོར་ལུགས་ཀྱི་མེ་མཁའ་རྒྱ་མཚོའི་
མགོ་མ་ཚུགས་པའི་ལོ་ལྔའི་ཡར་སྔོན་མེ་གླིང་ལ་བོད་རྒྱལ་སྲོང་བཙན་སྒམ་པོ་

གླིང་གེ་སར་གྱི་ངེས་བརྗོད།
འཁྲུངས་ཟེར་བ་དང་མེ་མཁའ་རྒྱ་མཚོའི་ཉེར་གསུམ་པ་ས་གླང་སྤྱི་ལོ་དྲུག་བརྒྱ་ཉི་
ཤུ་རྩ་དགུ་ལ་འཁྲུངས་ཟེར་བ་གཉིས་ལས་སྔ་མ་ནི། ས་ཆེན་ཀུན་དགའ་རྒྱལ་
མཚན། བུ་སྟོན། ཀློང་ཆེན་རབ་འབྱམས། པཎ་ཆེན་བསོད་གྲགས། དགེ་ཡེ་བ།
དཔའ་བོ་གཙུག་ཕྲེང་། ཚལ་བའི་དེབ་དམར། ངོར་བ་དཀོན་ལྷུན། ཛ་ཡ་པཎྜི་
ཏ། ཀུན་མཁྱེན་བསྟན་རྩིས། བྲག་དགོན་ཆོས་འབྱུང་། སུམ་པའི་ཆོས་འབྱུང་།
རྒྱལ་རབས་གསལ་མེ། རྒྱའི་ཡི་གེ་རྣམས་ཞལ་གཅིག་མཐུན་ཡིན།
ཕྱི་མ་ནི་དེབ་སྔོན། འཁོན་སྟོན། རྒྱལ་དབང་ལྔ་བ། བེ་དཀར། དུ་ཀུ་ལའི་ཁ་
སྐོང་། འཇིགས་གླིང་། ཅོ་ནེ་གྲགས་པ་བཤད་སྒྲུབ། སུམ་པ་མ་རྩིས། བྲག་
དགོན་རྩིས། འཇུ་མི་ཕམ། དཔལ་སྤྲུལ། རྒྱལ་བའི་མཛད་རྣམ་སོགས་སོ། ། གེ་
སར་ནི་རབ་བྱུང་དང་པོ་ཚེས་ནས་ལོ་བཅུ་གཅིག་ལོན་དུས་འཁྲུངས་བར་མི་ཕམ།
བདུད་འཇོམས་ཆོས་འབྱུང་། ཚད་མའི་སྒྲུང་བ་འགྱུར་མེད་ཐུབ་བསྟན་འཇམ་
དབྱངས་གྲགས་པའི་སྒྲུང་དཔེ་འཁྲུངས་གླིང་མེ་ཏོག་ར་བ། རྨ་ས་བཟུང་དར་
དཀར་མདུད་པ། རྟ་རྒྱུག་ནོར་བུ་ཆ་བདུན་སོགས་མཁས་གྲུབ་མང་པོས་བཤད་
པ་འོག་ནས་བཤད་ལ། སྔ་མ་ལྟར་ན་ལོ་བཞི་བརྒྱ་ཉི་ཤུ་ཡས་མས་དང་ཕྱི་མ་
ལྟར་ན་ལོ་བཞི་བརྒྱ་དང་བདུན་ཙམ་ཞིག་ནོར་ཡོད། ཡང་སྲོང་བཙན་ནི་ཡབ་གནམ་
རི་སྲོང་བཙན་དང་ཡུམ་འབྲི་ཟ་ཐོད་དཀར་གཉིས་ཀྱི་སྲས་སུ་འཁྲུངས། དམར་པོ་
རི་ནས་བོད་ཀྱི་རྒྱལ་སྲིད་བསྐྱངས། རྒྱ་བཟའ་དང་བལ་བཟའ་བསུས། ཇོ་

གླིང་གེ་སར་གྱི་ངེས་བརྗོད།
ཤཱཀ་རྣམ་གཉིས་གདན་དྲངས། ར་ས་འཕྲུལ་སྣང་གི་གཙུག་ལག་ཁང་བཞེངས་
པ་སོགས་ཡོངས་གྲགས་ལྟར་རོ། །གེ་སར་ནི་བོད་མདོ་ཁམས་རྫ་ཆུ་ཁའི་སྡེ་
དགེ་རྫོང་གི་མངའ་ཁོང་རྫ་ཚབ་ཚ་དགོན་གྱི་ཉེ་འདབས་ལྕི་སོ་ཡག་གི་ཁ་མདོ་རུ་
ནང་འཁྲུངས་པ་མཁས་གྲུབ་མང་པོས་མ་བགྲོས་དགོངས་པ་གཅིག་མཐུན་ཡིན་པ་ནི་
འོག་ནས་འཆད་ལ། མཛད་པ་ཡང་དྲག་པོ་དམག་གི་རྒྱལ་པོ་མཛད་ནས་གཡུལ་
འགྱེད་དང་གཏེར་རྫོང་ཕབ་རབས་མ་གཏོགས་ཇོ་བོ་རྣམ་གཉིས་གདན་
འདྲེན་བྱས་རབས་རྒྱ་བཟའ་བལ་བཟའ་བཙུན་མོར་བསུས་རབས་མཐའ་འདུལ་
ཡང་འདུལ་གྱི་གཙུག་ལག་ཁང་བཞེངས་རབས་སོགས་གཏན་ནས་བཤད་མེད།
དེས་ན་དུས་རབས་ལོ་བཞི་བརྒྱ་ཉི་ཤུ་སྐོར་ཞིག་གིས་མི་ཐུག་པར་འཛོར་ཡོད། །
རྒྱལ་ས་ཡང་བོད་དང་བོད་ཆེན་པོ་གཉིས་མི་འདྲ་ཞིང་སྲོང་བཙན་གྱི་བློན་པོ་དང་།
གེ་སར་གྱི་བློན་པོ་དཔའ་བརྟུལ་རྣམས་ཀྱི་མཚན་དང་མངའ་ཐང་ཆབ་ཁོངས་
མི་གཅིག་པ་ལ་ར་མགོ་ལུག་སྦྱར་མི་བྱེད་པར་ཞུ། ཡང་ཁ་ཅིག་གིས་ཁྲི་སྲོང་
ལྡེའུ་བཙན་དང་གེ་སར་གཉིས་གཅིག་ཡིན་པར་བཤད་ཀྱང་། དེ་ག་ལ་ཡིན།
ཁྲི་སྲོང་ལྡེའུ་བཙན་ནི་བྲག་དམར་མགྲིན་བཟང་ནས་སྐུ་འཁྲུངས། མཛད་པ་
དགུང་ལོ་བཅོ་ལྔ་ནས་བཟུང་ལོ་འགར་དམག་འཁྲུགས་ལ་ཞུགས་ཀྱང་དེ་ནས་
རིང་བོར་མ་ལོན་པར་མཁན་སློབ་གདན་དྲངས་བསམ་ཡས་བཞེངས། རྒྱ་
ཆོས་བོད་ལ་བསྒྱུར། མདོ་སྔགས་ཀྱི་བསྟན་པ་བཙུགས། རྒྱལ་སྲིད་སྐྱོང་
ན

གླིང་གེ་སར་གྱི་ངེས་བརྗོད།
སའི་རྒྱལ་ས་ཡང་བོད་དང་བོད་ཆེན་པོ་གཉིས་ལས་བོད་ཀྱི་ས་ཁུལ་དུ་བཞུགས་
ནས་སྲིད་བསྐྱངས་པ་སོགས་ཡོངས་གྲགས་ལ་གསལ་བཤད་ཅི་དགོས།
གེ་སར་ནི་མདོ་སྨད་བོད་ཆེན་པོའི་ལྗོངས་འདིར་སྐུ་འཁྲུངས་པ་དང་མཛད་པ་
སོགས་གོང་དུ་བཤད་པས་ནོར་མི་དགོས་མོད་དུས་རབས་ཀྱིས་དཔྱད་ན་དུས་
འཁོར་ལུགས་ཀྱི་མེ་མཁའ་རྒྱ་མཚོའི་༡༧༩སྤྱི་ལོ༨༠༣བོད་ཆུ་རྟ་ལ་ཁྲི་སྲོང་ལྡེའུ་
བཙན་འཁྲུངས་པར་བཤད་པ་ནི། རྒྱལ་མཆོག་བདུན་པའི་བསམ་ཡས་རྒྱ་
ཕིབས་དཀར་ཆག་དང་། ལོ་ཆེན་ཆོས་དཔལ། དཔལ་སྤྲུལ་སོགས་མཁས་གྲུབ་
གང་མང་ཞིག་གིས་གསུངས། གཏེར་ཕྱོགས་དང་ལོ་རྒྱུས་ཕལ་མོ་ཆེར་བཅོ་ལྔའི་
དུས་ནས་དམག་ཇག་དགྲ་ཟླ་བཅོམ་ཞེས་གསུངས། སྤྱི་ལོ ༨༢༢ཆུ་སྟག་གི་ལོ་
འདིར་ཁྲི་སྲོང་དགུང་ལོ་ཉེར་གཅིག་བཞེས། འདི་དུས་སློབ་དཔོན་པདྨ་འབྱུང་
གནས་བོད་དུ་གདན་དྲངས་ཞེས་སྨིན་གླིང་ལོ་ཆེན་དང་དཔལ་སྤྲུལ་འཇུ་མི་
ཕམ་སོགས་ཀྱིས་གསུངས། རླངས་ཀྱི་པོ་ཏི་བསེ་རུ་ལས། རླངས་ཨ་མི་བྱང་ཆུབ་
འདྲེ་བཀོལ་གེ་སར་གྱི་བླ་མར་བསྟེན་པའི་ལོ་རྒྱུས་ཤིན་ཏུ་གསལ་མོད། དེས་ན་
རླངས་ཆེན་དཔལ་གྱི་སེང་གེ་ནི་ཁྲི་སྲོང་ལྡེའུ་བཙན་དང་དུས་མཉམ། སློབ་
པ ༣དཔོན་པདྨའི་སློབ་མ་ཡིན་པ་ཡོངས་གྲགས་ཡིན། དེའི་རྗེས་ནས་རླངས་ཀྱི་གྲུབ་
ཐོབ་ཡེ་ཤེས་འབྱུང་གནས། མུ་ནེ་བཙན་པོ་དང་དུས་མཉམ། རླངས་ཀྱི་གྲུབ་
ཐོབ་རྡོ་རྗེ་འབྱུང་གནས། ཁྲི་རལ་བ་དང་དར་མ་སོགས་ཀྱི་སྐོར། རླངས་ཀྱི་

གླིང་གེ་སར་གྱི་ངེས་བརྗོད།
གྲུབ་ཐོབ་ཡེ་ཤེས་རྡོ་རྗེ། འོད་སྲུང་དང་ཡུམ་བསྟན་གྱི་སྐོར། རླངས་ཀྱི་གྲུབ་ཐོབ་
ཡེ་ཤེས་སེང་གེ དཔལ་འཁོར་བཙན་གྱི་སྐོར། རླངས་ཀྱི་གྲུབ་ཐོབ་དཔལ་གྱི་
འབྱུང་གནས། རླངས་ཀྱི་གྲུབ་ཐོབ་བྱང་ཆུབ་འབུམ་གཉིས། བཀྲ་ཤིས་བརྩེགས་
དང་སྐྱིད་སྡེ་ཉི་མ་མགོན་སོགས་ཕལ་ཆེར་དུས་མཉམ། ཡང་རླངས་ཀྱི་གྲུབ་ཐོབ་
དར་མ་སེང་གེ་དང་། དཔལ་ལྡེ་ཉི་མ་མགོན། བཀྲ་ཤིས་མགོན། ལྡེ་གཙུག་
མགོན་སོགས་ཀྱི་སྐོར། རླངས་ཀྱི་གྲུབ་ཐོབ་སྐལ་ལྡན་བྱང་ཆུབ། རླངས་ཀྱི་གྲུབ་
ཐོབ་ཡོན་ཏན་སེང་གེ། །རླངས་ཀྱི་གྲུབ་ཐོབ་དཔལ་གྱི་རྡོ་རྗེ། རླངས་ཀྱི་
གྲུབ་ཐོབ་ལྷ་གཟིགས་བྱང་ཆུབ་རྡོ་རྗེ། འདི་དུས་རླངས་ཀྱི་གྲུབ་ཐོབ་སེང་གེ་
བཞུགས་པར་བཤད། བོད་ཀྱི་རྒྱལ་རྒྱུད་ཡང་ལྡེ་གཙུག་མགོན་ལ་སྲས་གཉིས་
འཁོར་རེ་དང་། སྲོང་ངེ་། སྲོང་ངེའི་སྲས་ནཱ་ག་རཱ་ཛ་དང་དེ་བ་རཱ་ཛ། དེ་ནས་ལྷ་
བླ་མ་བྱང་ཆུབ་འོད་སོགས་བྱུང་བ་རླངས་ཀྱི་གྲུབ་ཐོབ་དང་བོད་ཀྱི་རྒྱལ་རྒྱུད་འདི་
དག་ལ་སྐུ་ཚེ་རིང་ཐུང་སོགས་ཀྱི་དུས་མཉམ་དུ་བསྒྲིགས་ན་ཕལ་ཆེར་འགྲིགས་
མོད་ཀྱང་ཡི་གེ་མང་བས་འབྲི་མ་ཐུབ། ཕལ་ཆེར་བསྒྲིགས་ན་འགྲིགས་པ་ཡིན་
ནོ། །དེ་ཡང་མཚོ་བཟང་ལྷ་གཟིགས་ཞེས། འདི་ནི་རྒྱལ་མཆོག་ལྔ་བ་རིན་པོ་
gཆེའི་དེབ་ཐེར་དཔྱིད་ཀྱི་རྒྱལ་མོས་གླུ་དབྱངས་དང་རླངས་ཀྱི་པོ་ཏི་བསེ་རུ་གཉིས་
མགྲིན་གཅིག་ཏུ་ཡབ་རྟག་པོ་ཆེ་དར་དཔལ་དང་ཡུམ་རྒང་བཟའ་ལྷ་མོ་གཉིས་ཀྱི
ས་མ་ཕམ་གཡུ་མཚོའི་འགྲམ་དུ་གསེར་གྱི་ཤཱཀྱ་མུ་ནེ་བཞེངས་པའི་རབ་གནས་

གླིང་གེ་སར་གྱི་ངེས་བརྗོད།
སུ་གྲུབ་ཐོབ་སེང་གེ་གདན་དྲངས་ནས་རབ་གནས་མཛད་སྐབས་སྲས་གཅིག་
འཁྲུངས་པ་དེ་ལ་གྲུབ་ཐོབ་སེང་གེ་ན་རེ། མཚོ་ནི་བཟང་ཞིང་སྲས་འདི་ལྷས་
སྤྱན་གྱིས་གཟིགས་པ་ཞིག་འདུག་པས་མཚན་ལ་མཚོ་བཟང་ལྷ་གཟིགས་ཐོགས་
གསུངས། འདི་ནས་བཟུང་རླངས་ལྷ་གཟིགས་སུ་གྲགས། འདིའི་སྲས་ཨ་མི་
བྱང་ཆུབ་འདྲེ་བཀོལ་ཏེ་གེ་སར་རྒྱལ་པོའི་དབུ་བླ་མཛད་པར་པོ་ཏི་བསེ་རུ་ལས་
གསུངས། དེས་ན་ཁྲི་སྲོང་དང་གེ་སར་གཉིས་གཅིག་ཡིན་ཟེར་བ་ནི་ཕ་མི་ཤེས་
པའི་ཨ་མྱེས་ལོ་རྒྱུས་སོ། །མི་རབས་མང་པོ་ཞིག་གི་འོག་ནས་མཆོང་སྟེ་མི་
རབས་གོང་མ་ཞིག་དང་གཅིག་ཏུ་སྦྱར་བ་འདི་མཁས་པ་ཁྱེད་ལྟ་བུ་མ་
གཏོགས་གཞན་གྱིས་འདི་ལྟར་སྦྱར་མི་ཤེས་དེས་ན་གེ་སར་ནི་ཁྲི་སྲོང་ལྡེའུ་བཙན་
མིན། ཁྲི་སྲོང་ལྡེའུ་བཙན་གྱི་སྤྲུལ་བ་ཡིན་པར་གསུངས། རླངས་ཀྱི་པོ་ཏི་བསེ་
རུ་ལས། རླངས་ཨ་མི་བྱང་ཆུབ་འདྲེ་བཀོལ་གྱིས།ང་རྣལ་འབྱོར་པདྨའི་ཐུགས་
སྤྲུལ་ཡིན། །བཙུན་མོ་ཡེ་ཤེས་མཁའ་འགྲོ་ཡིན། །ཡོན་བདག་གླིང་རྗེ་གེ་སར་
འདི། །ཁྲི་སྲོང་ལྡེའུ་བཙན་གྱི་སྤྲུལ་བ་ཡིན། །སློབ་མ་སུམ་སྟོང་བཞི་བརྒྱ་འདི
། །གསང་སྔགས་ཀྱི་ཆོས་འབྲེལ་ཞུ་མི་ཡིན། །ཡོན་བདག་མང་དུ་ཡོད་པ་རྣམ
ས། །ཁྲི་སྲོང་ལྡེའུ་བཙན་གྱི་འཁོར་གཡོག་ཡིན། །བདག་ལ་ཆོས་འབྲེལ་ཞུས་པ་
ཡིན། ། མི་རབས་མང་པོའི་གོང་རོལ་དུ། །ཡོན་བདག་གི་འབྲེལ་ཁ་དེ་ལྟར་
ཡིན། །རྣལ་འབྱོར་བསླབ་བྱ་བྱས་པའི་ཚིག །བུ་ཚ་བོ་རྣམས་ཀྱིས་ཉམས་སུ་

གླིང་གེ་སར་གྱི་ངེས་བརྗོད།
ལོངས། །ཞེས་གསུངས། རིག་འཛིན་བདུད་འདུལ་རྡོ་རྗེས། པདྨའི་ཕྲིན་ལས་
སྤྲུལ་པ་སྟེ། །ཁྲི་སྲོང་ལྡེའུ་བཙན་སྒྱུ་འཕྲུལ་གར། །བསྟན་དགྲའི་གཤེད་མ་རྫུ་
འཕྲུལ་ཅན། །སེང་ཆེན་ནོར་བུ་དགྲ་འདུལ་རྩལ། །ཞེས་གསུང་བ་སོགས་
ཀྱིས་ཤེས་ནུས་སོ། །ཡང་འགའ་རེས་སོག་པོ་ཇིང་གིར་རྒྱལ་པོ་དང་གེ་སར་
གཉིས་གཅིག་ཡིན་པར་བཤད་མོད་ཀྱང་། དེ་ཡིན་ན་སོག་པོའི་ཆོས་འབྱུང་དང་
དུས་ཚོད་བསྒྲིགས་ན་ལོ་སུམ་ཅུ་སོ་བརྒྱད་དང་ལྔ་བཅུ་ང་བརྒྱད་ཙམ་ཞིག་མི་
འགྲིགས་གེ་སར་འཁྲུངས་ལོ་ནི་ས་སྟག་ཡིན་པ་དང་རླངས་ཀྱི་པོ་ཏི་བསེ་རུར་
རླངས་སྟོན་བྱང་ཆུབ་ཀྱིས་གེ་སར་དགུང་ལོ་བརྒྱད་ཅུ་གྱ་བརྒྱད་དུ་བཞུགས་པའི་
ཚེ་ཚད་ལུང་བསྟན། དེ་ཡིན་ན་འདས་ལོ་ཤིང་སྦྲུལ་ལ་བབ་སྤྱི་ལོ་གཅིག་སྟོང་
གཅིག་བརྒྱ་ཉི་ཤུ་རྩ་ལྔ་ལ་ཁེལ། སྤྱི་ལོ་༡༡༦༢བོད་རབ་བྱུང་གཉིས་པའི་ཆུ་རྟ་
ལ་ཇིང་གིར་རྒྱལ་པོ་འཁྲུངས་ཞེས་རྒྱ་ནག་ཆོས་འབྱུང་། སུམ་པའི་ཆོས་འབྱུང་། །
བྲག་དགོན་རྩིས། སོག་པོ་དམ་ཆོས་རྒྱ་མཚོ་སོགས་ཀྱིས་བཤད། ཡང་དེབ་སྔོ་
ན་གྱིས་བཤད་ན་སྤྱི་ལོ་གཅིག་སྟོང་གཅིག་བརྒྱ་བརྒྱད་ཅུ་གྱ་གཉིས་བོད་རབ་བྱུང་
གཉིས་པའི་ཆུ་སྟག་ལ་ཇིང་གིར་རྒྱལ་པོ་འཁྲུངས་ཞེས་བཤད། དེ་ཡིན་ན་སྔ་མ་
ལྟར་ན་གེ་སར་འདས་ནས་ལོ་སུམ་ཅུ་སོ་བརྒྱད་དང་ཕྱི་མ་ལྟར་ན་ལོ་ལྔ་བཅུ་ང་
བརྒྱད་ན་ཇིང་གིར་རྒྱལ་པོ་འཁྲུངས། དེ་ཡིན་ན་གེ་སར་རྒྱལ་པོ་དང་ཇིང་གིར་
རྒྱལ་པོ་གཉིས་གཅིག་རེད་ཟེར་བ་ནི་སྨྱོ་གཏམ་ཁོ་ནའོ། །ཡང་ཙོང་ཁའི་རྒྱལ་པོ་
ཏུན

གླིང་གེ་སར་གྱི་ངེས་བརྗོད།
དང་གེ་སར་གཉིས་གཅིག་ཡིན་པར་བཤད་མོད་ཀྱང་དེ་ནི་རྐང་ནས་མིན་ཏེ་
རྒྱུ་མཚན་ནི། ཁྲི་སྲོང་ལྡེའུ་བཙན་གྱི་སྲས་མུ་ཏིག་བཙན་པོ། དེའི་སྲས་དར་མ།
དེའི་སྲས་གནམ་ལྡེ་འོད་སྲུང་། དེའི་སྲས་དཔལ་འཁོར་བཙན། དེའི་སྲས་ཁྲི་
བཀྲ་ཤིས་བརྩེགས་པ། དེའི་སྲས་འོད་ལྡེ། དེ་ལ་སྲས་བཞི་བྱུང་བའི་གཉིས་པ་
ཁྲི་ནམ་ལྡེ་བཙན་ཞེས་པ་ནི། ཟི་ལིང་གི་ཉེ་འདབས་ཙོང་ཁའི་རྒྱལ་པོ་བྱས་པ་ལོ་
རྒྱུས་མང་པོར་བཤད། དེ་ནི་མཁས་པ་ཀུན་གྱིས་ཁས་ལེན་ཡོངས་གྲགས་ཡིན། །
གེ་སར་ནི་རྫ་ཆུའི་ཆུ་རྒྱུད་དུ་སྐུ་འཁྲུངས་རྨ་ཁོག་ཏུ་རྒྱལ་ས་བཟུང་བ་ནི་ལོ་རྒྱུས་མ
ང་པོར་གསལ། ཡང་མི་ཉག་རྒྱལ་པོ་དང་གེ་སར་གཉིས་གཅིག་ཡིན་པར་བཤད་
པ་ནི། འདྲེ་ཤར་དང་ཀླུད་ནུབ་ཏུ་བསྔོ་བའི་དཔེ་བཞིན་དུ། དེ་དག་རྩོམས་མཁན་
རྣམས་བོད་མི་ཞིག་མིན་ལས་ཆེ། ཅིའི་ཕྱིར་ཞེ་ན། སོག་པོའི་ས་དང་བོད་ཀྱི་ས་
གནས་དབྱེ་བ་མ་ཤེས། མི་ཉག་གི་ས་དང་རྨ་རྫ་འབྲི་གསུམ་གྱི་ས་ཁུལ་དབྱེ་བ་
ཕྱེ་མ་ཤེས། ཙོང་ཁའི་རྒྱལ་ས་དང་གླིང་གི་རྒྱལ་ས་རྨ་རྫ་སོགས་དབྱེ་བ་ཕྱེ་མ་
ཤེས། རང་རང་གི་ས་ཁུལ་ཙམ་ཞིག་གི་དབྱེ་བ་ཕྱེ་མ་ཤེས་ན་དཔྱད་རྩོམ་འབྲི་རྒྱུ་
ཞིག་མ་དྲན་ན་བཟང་། ཀུན་མཁྱེན་འཇམ་དབྱངས་བཞད་པས། ཅང་མི་ཤེས་
པའི་བླུན་པོ་རྣམས་ཁ་བཙུམ་ནས་བསྡད་ན་མཛེས་ཞེས་གསུངས། གླིང་རྗེ་གེ་
སར་རྒྱལ་པོ་ནི་ཆོས་འཇིག་རྟེན་གང་གི་ཕྱོགས་ནས་ཀྱང་ཕྱོགས་ཀྱི་རྒྱལ་པོ་
རགཞན་ཞིག་དང་སྐེ་སྦྱར་མ་བྱས་ཀྱང་རང་སྐྱ་ཐུབ་པའི་ཁུངས་ལུང་ཅན་གྱི་

གླིང་གེ་སར་གྱི་ངེས་བརྗོད།
རྒྱལ་པོ་ཞིག་ཡིན་ནོ། །གལ་སྲིད་ཕྱོགས་ཀྱི་རྒྱལ་པོ་འདི་དག་གང་རུང་ཞིག་དང་
གེ་སར་གཉིས་གཅིག་ཡིན་པར་འདོད་ན། རྒྱལ་པོ་འདི་དག་གི་རྒྱལ་སའི་ཕོ་བྲང་
རྣམས་རྒྱལ་ས་གཅིག་ན་ཡོད་དགོས་མོད། དཔེར་ན་ཇིང་གིར་རྒྱལ་པོའི་ཕོ་བྲང་
དང་དམར་པོ་རི་གཉིས་གཅིག་ཡིན་ཟེར་ཨེ་ཐུབ། དེ་བཞིན་དུ་ཙོང་ཁའི་རྒྱལ་པོ་
དང་མི་ཉག་རྒྱལ་པོ་སོགས་ཀྱི་ཕོ་བྲང་ལྷ་སའི་དམར་པོ་རི་ཡིན་ནམ་མིན། དེ་
ཡིན་ན་རྒྱལ་པོ་གཅིག་གི་མིང་ལས་ཐ་དད་དུ་འབོད་དགོས་དོན་མེད། རྒྱལ་
པོ་རང་རང་གི་བློན་པོ་རང་རང་གི་མིང་ཐ་དད། ས་མིང་ཐ་དད། ས་ཆ་ཐ་
དད། རང་རང་གི་དུས་མཉམ་གྱི་བླ་མ་ཐ་དད། མཆོད་བསྟོད་བྱེད་སའི་ཡུལ་ལྷ་
གཞི་བདག་ཐ་དད་དུ་སོང་བ་དུས་རབས་སྔ་ཕྱི་སོགས་གང་ལ་ཡང་མི་བལྟ་བར་
གཅིག་ཏུ་བཤད་པ་འདི་མཁས་པ་ཁྱོད་རང་ཚོའི་ལུགས་ཀྱི་བཤད་པ་ཞིག་ལས་
གཞན་གྱིས་འདི་འདྲ་མི་བཤད་འདི་འདྲའི་བཤད་ཚུལ་ཞིག་ད་སྔོན་སྒྲུབ་བརྒྱུད་
ཤིང་རྟ་ཆེན་པོ་བརྒྱད་ཀྱི་མཁས་དབང་སུས་ཀྱང་དྲན་མ་ཐུབ།
གཉིས་པ་གླིང་གེ་སར་དང་སྒྲུང་གེ་སར་གཉིས་རྟོག་བཟོས་སྣང་བརྙན་དང་
དཔའ་བོའི་སྙན་རྩོམ་ཙམ་ལས་མེད་ཟེར་བ་ལ་དཔྱད་པ་ནི།
ཡང་འགའ་ཞིག་གིས་གླིང་གེ་སར་དང་སྒྲུང་གེ་སར་གཉིས་ཡོད་པར་བཤད།
3

གླིང་གེ་སར་གྱི་ངེས་བརྗོད།
གླིང་གེ་སར་ནི་རྟོག་བཏགས་ཀྱི་སྣང་བརྙན་ཞིག་དང་། སྒྲུང་གེ་སར་ནི་སྒྲོ་
བཏགས་ཀྱི་ལྷ་སྒྲུང་དཔའ་བོའི་སྙན་རྩོམ་ཙམ་ཞིག་ལས་དོན་ལ་མི་བདེན་པའི་
གཏམ་རྒྱུད་ཞིག་ཡིན་པར་བཤད་པ་ནི་མ་བརྟགས་བབ་ཅོལ་གྱི་སྐད་ཆ་རང་སྣང་
གང་ཤར་གྱི་གཏམ་ཡིན་ཏེ། ད་སྔོན་བོད་ཀྱི་མཁས་དབང་མང་པོ་ཞིག་
གིས་དུས་ཚིགས་དང་ས་ཆ་དངོས་རྫས་ལོ་རྒྱུས་སོགས་རང་རང་གི་རྣམ་ཐར་ཚད་
མ་རྣམས་སུ་ཧ་ཅང་མང་དུ་ཡོད་པ་དེ་མི་བདེན་པར་འཛིན་ན་མཁས་གྲུབ་གོང་མ་
A་ཕལ་མོ་ཆེ་ཞིག་མི་བདེན་ལྷ་སྒྲུང་ཉིད་དུ་འགྱུར་ཐུབ་དགོསནA
 ། དཔེར་ན་རླངས་ཀྱི་
པོ་ཏི་བསེ་རུ་ན། རླངས་བྱང་ཆུབ་འདྲེ་བཀོལ་གླིང་ཡུལ་དུ་ཐེངས་གཉིས་ལ་བྱོན་
ནས་གེ་སར་དང་བླ་སློབ་བྱས་ཏེ་གླིང་གིས་འབུལ་ཆེན་བཀྱགས་རབས་སོགས་དང་
ཀཿདམ་པ་བདེ་གཤེགས་ཀྱི་རྣམ་ཐར་ན་ལོ་རེ་བཞིན་གླིང་ལ་བྱོན་ནས་ཆོས་
གསུངས་རབས་དང་། རྒྱ་ཚའི་ཡང་ཚ་ལ་འཕོ་བ་བཏབ་ནས་རྟ་ཁྲབ་རིལ་གྲི་ཕུལ་
རབས་དང་བྱང་རྟ་རྣ་དགོན་པའི་ལོ་རྒྱུས་དང་གླིང་གི་དངོས་རྫས་དཔའ་བརྟུལ་
རྣམས་ཀྱི་གདུང་འབུམ་རྟེན་མཆོད་རྟེན་གླིང་འགུ་ཟུ་དགོན་ན་གླིང་རྒྱ་ཚ་ཚང་གི་
ཕ་འབུམ་གསེར་བྲིས་དང་གླིང་གི་རྟེན་གཙོ་ཁྲོ་ཡི་ལས་མགོན་ནག་པོ་སོགས་
དང༌། གླིང་གི་མདའ་མཚོན་ཁོ་ནས་མགོན་ཁང་གི་ཐོག་ཕུབ་པའི་དྲལ་གཤག་
སོགས་བྱས་པ་དང༌། ཕོ་བྲང་གི་ཤུལ་རྒྱ་ཚའི་ཐམ་ག་བ་སོ་ལས་གྲུབ་པ་གླིང་ཚང་
རྒྱལ་པོའི་ཕྱག་ན་ཡོད་པ་སོགས་ད་ལྟའི་དུས་འདིར་མངོན་སུམ་མིག་གིས་མཐོང་

གླིང་གེ་སར་གྱི་ངེས་བརྗོད།
ཡུལ་དུ་ཡོད་པ་དང་། གླིང་ཚང་རྒྱལ་པོའི་ལོ་རྒྱུས་རུས་མཛོད་ལས་སྲས་དགྲ་ལྷ་
རྩེ་རྒྱལ་བརྩིས་ནས་རྒྱལ་རབས་བཞི་བཅུ་ཞེ་དགུ་སོང་གསུངས་པ་སོགས་ཀྱི་
མི་རབས་ཆད་མ་མྱོང་བ་དང་་བ
 ། སུམ་པའི་ཆོས་འབྱུང་། མདོ་སྨད་ཆོས་འབྱུང་།
ང
ཇོ་ནང་རྗེ་བཙུན་ཏཱ་ར་ནཱ་ཐའི་མྱང་ཡུལ་སྟོད་སྨད་བར་གསུམ་གྱི་ངོ་མཚར་གཏམ་
གྱི་ལེགས་བཤད། རྒྱལ་མཆོག་ལྔ་བའི་དེབ་ཐེར་དཔྱིད་ཀྱི་རྒྱལ་མོའི་གླུ་དབྱངས།
སྡེ་དགེའི་ལོ་རྒྱུས་དངུལ་དཀར་མེ་ལོང་། ཕ་བོང་ཁ་བའི་ལོ་རྒྱུས་སོགས་ལོ་རྒྱུས་
Eམང་པོས་སྐབས་དང་སྐབས་སུ་སྟོན་པ་ལས་འདིར་རྒྱས་པར་བཤད་པར་མི་ལང་•
ཡང་གླིང་དུས་སུ་བཞུགས་པའི་སྤྱི་ཏི་ཛྙཱ་ནའི་རྣམ་ཐར་སོགས་བསྒྲང་བར་མི་ལང་
བ་ཞིག་ཡོད་པ་རྣམས་རྟོག་བཏགས་ཀྱི་སྣང་བརྙན་སྒྲོ་བཏགས་ཀྱི་ལྷ་སྒྲུང་ཞིག་ཏུ་
ཁས་ལེན་པ་ཡིན་ན་ཁུངས་ལུང་ལོ་རྒྱུས་གསུང་མཁན་རྣམས་ཀྱང་རྟོག་བཏགས་
ཀྱི་སྣང་བརྙན་དང་སྒྲོ་བཏགས་ཀྱི་ལྷ་སྒྲུང་མི་བདེན་པའི་བཤད་སྲོལ་ཞིག་ཏུ་
འགྱུར་ངེས་སོ། །དེའི་རྗེས་ན་བདེན་པ་དངོས་དག་ཞིག་རྙེད་དགོས་ན་ཁྱོད་མ་
གཏོགས་ཐམས་ཅད་བདེན་མེད་དུ་འགྱུར་རོ། །ཡང་འགའ་རེས་ཟེར་ན་བོད་
ཀྱི་རྒྱལ་པོ་རྣམས་ཀྱི་ལོ་རྒྱུས་ཀྱི་ནང་ན་གེ་སར་མ་བཤད་པས་གེ་སར་མི་བདེན་པ་
ར་བཤད་ཀྱང་། དཔེར་ན་མ་ཎི་བཀའ་འབུམ་ལས་བོད་ཀྱི་རྒྱལ་རབས་ཕལ་ཆེར་
ཞིག་བཤད་ཀྱང་། དེ་ནི་སྲོང་བཙན་གྱི་བཀའ་གསུང་ཡིན་མོད་འདི་བོད་ཀྱི་རྒྱལ་
རབས་སོ་གསུམ་པ་ཡིན་པ་ནི་ཤེས་མོད། གེ་སར་ནི་བོད་གཅིག་གྱུར་གྱི་བྱ་བ་

གླིང་གེ་སར་གྱི་ངེས་བརྗོད།
འཐོར་ནས་བོད་སིལ་བུའི་དུས་སུ་བྱོན་པ་ཡིན་པས་ཅིའི་ཕྱིར་བཤད། ཡང་རྒྱལ
ཀྱི་རྒྱལ་རབས་རྣམས་དོན་བསྡུས་ནས་བཤད་པ་ཞིག་འདྲ། དེ་གང་
ལྟར་བཤད་ཀྱང་འདི་དག་གི་ནང་དུ་གེ་སར་བཤད་དོན་ཡང་མེད་ལ་སྤྱིར་གེ་སར་
གྱིས་ཕྱོགས་ཀྱི་རྒྱལ་ཁག་སོགས་འཛམ་གླིང་དབང་དུ་བསྡུས་པ་ལས་བོད་སྡེ་བ་
གཞུང་གི་སྲིད་གེ་སར་གྱིས་མ་བཟུང་མོད། དེའི་མི་ཚད་སངས་རྒྱས་ཀྱི་བསྟན་པ་
དང་བོད་ལ་ཚུར་རྒོལ་བྱེད་མཁན་ལ་གེ་སར་གྱིས་ཕར་རྒོལ་བྱས་ནས་དབང་དུ་
བསྡུས་པ་ལས་བོད་ལ་སྲིད་གཞུང་བཙུགས་ནས་རྒྱལ་སྲིད་བསྐྱངས་ཞེས་སྒྲུང་
དང་ལོ་རྒྱུས་གང་ནའང་བཤད་མེད། དེས་ན་བོད་ཀྱི་རྒྱལ་བོ་རྣམས་དང་ལྷན་དུ་
གེ་སར་བཤད་དགོས་དོན་ཡང་མེད་ལ། གཞན་དུས་རབས་དེའི་མཁས་
གྲུབ། རླངས་བྱང་ཆུབ་འདྲེ་བཀོལ། རླངས་ཀྱི་པོ་ཏི་བསེ་རུ། སྤྱི་ཏི་ཛྙཱ་ན་ཀི་རྟི།
དྭགས་པོའི་རྣམ་ཐར། མི་ལའི་རྣམ་མགུར། ཀཿདམ་པ། འགྲོ་མགོན་ཆོས་རྒྱལ་
འཕགས་པའི་རྣམ་ཐར། སྟག་ལུང་སངས་རྒྱས་ཡར་བྱོན་གྱི་རྣམ་ཐར། ལོ་རྒྱུས་
གསལ་བའི་སྒྲོན་མེ། ཏཱ་ར་ནཱ་ཐའི་མྱང་ཡུལ་སྟོད་སྨད་བར་གསུམ་གྱི་ལོ་རྒྱུས།
རྒྱལ་དབང་ལྔ་བའི་དེབ་ཐེར་དཔྱིད་ཀྱི་རྒྱལ་མོའི་གླུ་དབྱངས། སྡེ་དགེའི་རྒྱལ་
པོ། གླིང་ཚང་རྒྱལ་པོ་སོགས་འབྲེལ་ཡོད་མང་པོའི་རྣམ་ཐར་རྣམས་རྣམ་ཐར་དང་
ཆོས་འབྱུང་དུ་བརྩི་འམ་མི་བརྩི། བརྩི་ན་དེ་དག་ལས་གསལ་བར་བཤད་པས་

གླིང་གེ་སར་གྱི་ངེས་བརྗོད།
དངོས་དོན་བདེན་པ་ར་སྤྲོད་དེ་དག་གིས་ཐུབ་མོད། དེ་མིན་འཁྱོགས་བཤད་ཁོ་
ན་བྱས་ན་རང་སྣང་གང་ཤར་གྱི་ཁ་ལ་བབ་བབ་ཅིག་བཤད་ཆོག་ཆོག་རེད། ཡིན་
ཡང་དེ་དག་ལ་དོན་སྙིང་གང་ཡང་མེད་དོ། །
གསུམ་པ་དགེ་ཆོས་ཀྱིས་གེ་སར་དང་གངས་སེང་མེད་ཟེར་བ་ལ་དཔྱད་པ་ནི།
ཡང་འགའ་ཞིག་གིས། དགེ་འདུན་ཆོས་འཕེལ་གྱིས། གངས་ཀྱི་སེང་གེ་གར་
ཡང་མ་མཆིས་ཤིང་། །གེ་སར་རྒྱལ་པོ་གུད་དུ་མི་བཞུགས་མོད། ། སྒྲོ་བཏགས་
སེམས་ལ་དངོས་སུ་སྣང་བ་འདི། །སྙན་ཚིག་སྒྲ་ཡི་བརྗོད་བྱར་ཅིས་མི་རུང་། །
ཞེས་གསུངས་པའི་དོན་མ་གོ་བའི་བླུན་པོ་འགའ་རེས་གེ་སར་དང་གངས་སེང་ནི་
སྒྲོ་བཏགས་ཙམ་ལས་དངོས་སུ་མེད་པར་དགེ་འདུན་ཆོས་འཕེལ་གྱིས་གསུངས་
ཡོད་ཟེར་ནས་ཚིག་དོན་ལ་དཔྱད་པ་མེད་པར་སྨོན་པ་འུར་ལིང་བ་ལྟ་བུའི་སྟོང་
འུར་ཞིག་རྒྱག་གིན་འདུག་ཅིང་། དོན་ངོ་མ་བཤད་ན་དགེ་ཆོས་དང་གེ་སར་
གཉིས་ཀར་སྐུར་འདེབས་ཡིན་ཏེ། དགེ་འདུན་ཆོས་འཕེལ་ཇི་ལྟར་བླུན་ཡང་
གངས་སེང་དང་གེ་སར་ཡོད་པ་མི་ཤེས་མཁན་ཞིག་ག་ལ་ཡིན། གེ་སར་མེད་
ཟེར་ན། རྙིང་མའི་གུ་རུ་དང་གསར་མའི་རྗེ་རིན་པོ་ཆེ་ས་སྐྱའི་གོང་མ་རྣམ་ལྔ་
བཀའ་བརྒྱུད་ཀྱི་མར་མི་དྭགས་གསུམ་སོགས་དངོས་ཡོད་སྤྱི་ཚོགས་ཀྱི་

གླིང་གེ་སར་གྱི་ངེས་བརྗོད།
སྟེང་དུ་བྱོན་མ་མྱོང་ལྷ་སྒྲུང་ངམ་རྟོག་བཟོས་སྣང་བརྙན་ཞིག་རེད་ཟེར་ན། དེ་
13
སྐུར་འདེབས་ཡིན་ནམ་མིན། ཡིན་ན་གེ་སར་ཡང་སྟོན་པས་ལུང་བསྟན་པའི་
སྐྱེས་བུ་དང་རིགས་གསུམ་པདྨའི་རྣམ་སྤྲུལ་གྱི་གྲུབ་ཆེན་དཔའ་བོ་ཆེན་པོ་ཞིག་
ཡིན་པ་ནི། སྒྲིབ་བྲལ་མཁྱེན་དཔྱོད་ཀྱི་སྤྱན་རས་ཡངས་པ་བསྒྲང་བར་མི་ལང་ཡངས་པ་
བ་ཞིག་གིས་གསུངས། དེས་ན་སྨད་བསྐུར་བྱས་པའི་ཡུལ་ལ་ཁྱད་པར་མེད་དོ།
།དེ་ཡང་དགེ་འདུན་ཆོས་འཕེལ་གྱིས། གངས་ཀྱི་སེང་གེ་གར་ཡང་མ་མཆིས་
ཤིང་། །གསུང་བའི་དོན་ནི། གངས་སེང་མེད་ཟེར་བའི་དོན་མིན་འཇིག་རྟེན་
པའི་དཔེར་ང་ནི་མདང་གསུམ་ཆགས་པའི་བ་མོ་ཞིག་མིན། སྲིད་པ་ཆགས་པའི་
གངས་རྒན་ཞིག་ཡིན་ཟེར་བ་ལྟར། དུས་ཡུན་རིང་པོ་ཞིག་གི་སྔོན་ནས་གངས་
ཀྱི་རི་བོ་ཆགས་ནས་ཞུ་མ་མྱོང་བའི་གངས་རི་ལ་གངས་ཀྱི་སེང་གེ་གནས་ཡོད་པ་
ལས་ནགས་ཀྱི་སེང་གེ་དང་གྲོང་མཐའི་ཁྱི་སྡོམ་ལྟ་བུ་གར་ཡང་གང་ན་འཁྱམས་
ནས་འགྲོ་བ་ཞིག་གཏན་ནས་མིན་པས། འདི་ནི་མི་ལས་དབང་ཅན་དང་བསོད་
ནམས་ཅན་མ་གཏོགས་གང་བྱུང་བྱུང་གིས་མཐོང་བར་མ་མཆིས་ཤིང་མཐོང་
དཀའ་བའི་དོན་ནོ། །དེ་གངས་སེང་མེད་ཟེར་བའི་དོན་མིན་ནོ། །མ་ཟད་དགེ་
འདུན་ཆོས་འཕེལ་ནི། སངས་རྒྱས་ཆོས་ལུགས་པའི་ཆེད་མཁས་པ་ཕུལ་དུ་བྱུང་
བ་ཞིག་ཡིན་པས། དེས་སྟོན་པ་རྫོགས་པའི་སངས་རྒྱས་ཀྱི་བཀའ་དགག་མཁན་
ཞིག་དེ་བས་ཀྱང་མིན་ནོ། །གནམ་ས་སྣང་བརྒྱད་ལས་སྟོན་པས། གངས་
༣6

གླིང་གེ་སར་གྱི་ངེས་བརྗོད།
གཉན་སེང་གེ་དཀར་མོ་གཡུ་ཡི་རལ་བ་ཅན་དང་། ཞེས་དང་། རྡོ་རྗེ་འཆང་གི་
སེང་གེ་རྩལ་རྫོགས་ཀྱི་རྒྱུད་ལས། གསང་སྔགས་སེང་གེའི་འོ་མ་འདྲ། །རིན་
ཆེན་གསེར་སྣོད་མ་ལགས་པའི། །སྣོད་གཞན་ཕལ་བར་བླུགས་གྱུར་ན། །སྣོ
ད་ཀྱང་ཆགས་ལ་བཅུད་ཀྱང་ཟག །སྣོད་བཅུད་གཉིས་ཀ་མ་རུང་འགྱུར། །ཞེས་
གངས་སེང་ཡོད་པར་བསྟན་པ་དང་། གངས་སེང་གི་འོ་མ་ཡང་སྣོད་གསེར་ཟོ་མ་
གཏོགས་མི་ཚོགས་པར་གསུངས། ཡང་སྔོན་ཆད་འཇམ་དབྱངས་མཁྱེན་བརྩེ་
དང་། རྫ་དཔལ་དགེ འཇུ་མི་ཕམ། རྡོ་གྲུབ་བསྟན་ཉི། ཨ་འཛོམས་འབྲུག་པ་
འགྲོ་འདུལ་དཔའ་བོ་རྡོ་རྗེ་སོགས་འདུས་པ་སྐོར་གཅིག་གི་སྦྱིན་བདག་སྡེ་དགེའི་
རྒྱལ་པོས་བྱས་ནས་རིན་ཆེན་མང་སྦྱོར་ཕབ་དུས་སྨན་ཕྱེ་བརྫི་བྱེད་ལ་གངས་སེང་
གི་འོ་མ་དགོས་པར། སྡེ་དགེ་རྒྱལ་པོས་གངས་སེང་གི་འོ་མ་མེད་པས་ཇི་བྱེད་
ཞུས་ཚེ་འཇམ་དབྱངས་མཁྱེན་བརྩེས་འོ་ན་གསེར་ཟོ་ཞིག་རྡུང་ཤོག་དང་སེང་འོ་
ལེན་ཐབས་ཡོད་གསུངས། རྒྱལ་པོས་གསེར་སྣོད་གྲ་སྒྲིག་བྱས་པས་ཕྱིར་ནང་
འོ་མ་གསེར་ཟོ་གང་འཁྱིལ་འདུག་པ་ལ། མཁྱེན་བརྩེས་བཀའ་བཀྱོན་ནས་
གསེར་ཟོ་ཧ་ཅང་ཆེ་དྲག །གངས་ཏི་སེའི་ངོར་གནས་པའི་གངས་སེང་མ་བུ་
འགའ་ཡོད་པ། དེ་དམ་ཅན་བཞོ་བར་མངགས་ཀྱང་གསེར་ཟོ་ཁ་མ་གང་བར་
དུ་བཞོས་ཡོད། དེ་རང་ཉིན་གང་བོར་སེང་ཕྲུག་རྣམས་ལྟོགས་ངེས་ཡིན་
གསུངས་པ་དང་། ཡང་རྫོགས་ཆེན་དགོན་པའི་རྒྱབ་རི་མཚོ་ཟིལ་ཁྲོམ་རྡོ་རྗེ་

གླིང་གེ་སར་གྱི་ངེས་བརྗོད།
གཡུང་དྲུང་ཞེས་གངས་ཀྱི་གནས་རི་ཡ་མཚན་ཅན་ཞིག་ཡོད་པ་དེ་ལས་རྫོགས་
སྤྲུལ་བཞི་བ་མི་འགྱུར་ནམ་མཁའི་རྡོ་རྗེས། དེ་རིང་གངས་སེང་དངོས་སུ་གདན་
འདྲེན་པ་ཡིན་པས་མི་ཞིག་གི་སེང་གེའི་འོ་མ་བཞོ་མཁན་ཁས་ལོངས་གསུངས།
རིང་བོར་མ་ཐོགས་པར་གངས་སེང་གཡུའི་རལ་བ་ཅན་ཞིག་དགོན་མཐའ་དེར་
བཀུག་པར་མཛད། སྟོབས་ལྡན་ཟེར་བའི་རྒད་པོ་ཞིག་གིས་སེང་གེའི་ངོར་བལྟ་
མི་ཕོད་པར་གསེར་གྱི་ཕོར་བ་རུ་སེང་འོ་བཞོ་བར་སོང་ཚེ་དང་པོ་ནུ་མ་མཐོང་།
བཞོ་ཚར་ནས་ཁོ་རང་གི་བསམ་པར་སེང་གེ་བཞོ་མྱོང་ཡང་སེང་གེ་ཅི་འདྲ་ཞིག་
ཡོད་མ་ཤེས་ན་གཞན་གྱིས་དྲིས་ཚེ་ཅི་བྱེད་མི་འདུག་སྙམ་ནས་གངས་སེང་ལ་
བལྟས་ཚེ་འཇིགས་ཟིལ་གྱིས་འཚབ་ནས་གསེར་ཕོར་གྱི་ནང་ནས་འོ་མ་ཅུང་ཟད་
ཕོ་ཤོར་བ་ད་ལྟ་རྫོགས་ཆེན་དགོན་པ་ན་སེང་འོ་ཕོ་ཤོར་བའི་རྡོ་ཕ་བོང་དེ་མངོན་
སུམ་ལྟད་མོར་ཡོད། ཡང་ཨ་རིག་རྫའི་དགེ་རྩེ་དཔོན་ཚང་གི་བུ་སྤྲུལ་སྐུ་
ལུང་རྟོགས་ཉིད་ལོ་མང་པོར་བྱ་བྲལ་བྱས་ནས་རྨ་ཆེན་གངས་ཁྲོད་དུ་བཞུགས་
དུས་གངས་སེང་མཐོང་མྱོང་བའི་ལོ་རྒྱུས་གསལ་བོར་ཡོད། དེ་ནི་རྟེན་དགེ་སློང་
བཙུན་པ་ཆེན་པོ་ཞིག་ཡིན་པས་རྫུན་མི་སྨྲ་བ་ནི་དགེ་སློང་གི་རྩ་བའི་འདུལ་
ཁྲིམས་ཡིན། མིན་ཡང་རྫུན་བཤད་དགོས་དོན་གང་ཡང་མེད་དོ། །དེས་ན་བོད་
ཀྱི་མཁས་པ་ཞིག་གིས་གངས་སེང་མེད་ཟེར་མི་སྲིད་དོ། །ཡང་དགེ་འདུན་ཆོས་
འཕེལ་གྱིས། གེ་སར་རྒྱལ་པོ་གུད་དུ་མི་བཞུགས་མོད། །ཞེས་པའི་དོན་ནི་གེ་

གླིང་གེ་སར་གྱི་ངེས་བརྗོད།
སར་མེད་ཟེར་བའི་དོན་མིན་གེ་སར་དངོས་སུ་ཡོད་པའི་དོན་བསྟན་པ་ཡིན་ཏེ
ཇི་ལྟར་ཡིན་ན། བོད་སིལ་བུའི་དུས་སུ་བོད་ཆེན་པོའི་ལྗོངས་འདིར་མཚོ་
སྐྱེས་རྡོ་རྗེ་དང་རིགས་གསུམ་སེམས་དཔའི་སྒྱུ་འཕྲུལ་གཅིག་ཏུ་བསྡུས་པའི་སྤྲུལ་
བའི་རྒྱལ་བོ་དཔའ་ཞིང་བརྟུལ་ཕོད་པ་ཞིག་ཆོས་མིན་ནག་པོ་བདུད་ཀྱི་རིགས་སུ་
གྱུར་ཏོ་ཅོག་ཐམས་ཅད་དྲག་པོ་གཡུལ་གྱི་བཀོད་པས་བཏུལ་ནས་འཛམ་གླིང་
དབང་དུ་བསྡུ་བའི་མི་མཆོག་མི་རྗེ་གེ་སར་རྒྱལ་པོ་ཟེར་བ་ཞིག་དངོས་ཡོད་སྤྱི་
ཚོགས་ཀྱི་ཁྲོད་དུ་དངོས་སུ་བྱོན་ནས་འཛམ་གླིང་བོད་ཁམས་བདེ་ལ་བཀོད་པའི་
མཛད་རྗེས་རྒྱ་ཆེ་ཞིང་རྒྱུན་རིང་བ་ཞིག་བྱས་ཀྱང་། སྤྱིར་འཇིག་རྟེན་དང་
འདུས་བྱས་ཐམས་ཅད་མི་རྟག་པའི་རང་བཞིན་ཡིན་པ་དང་ཁྱད་པར་དུ་གདུལ་
བྱ་རྟག་འཛིན་ཅན་རྣམས་ཀྱི་བློ་སྣ་བསྟུང་ཕྱིར་སྔོན་སྟོན་མཆོག་ཤཱཀྱའི་རྒྱལ་པོ་
སྐུ་མྱ་ངན་ལས་འདས་པའི་ཚུལ་བསྟན་པ་བཞིན་དུ་སྐུ་རྗེ་སེང་ཆེན་རིན་པོ་ཆེ་ཡང་
གདུལ་བྱའི་སྣང་ངོར་རེ་ཞིག་སྐུ་མི་སྣང་བར་མཛད་ནས་རྨ་ཆེན་གངས་ཀྱི་རི་བོའི་
ཉེ་མདུན་ནས་མི་རྟ་རྒྱན་དྲུག་ཤ་ལེར་མཁའ་སྤྱོད་དག་པའི་ཞིང་དུ་ཕེབ་པར་
མཛད་པས་ད་ལྟ་འཇིག་རྟེན་གྱི་ཁམས་གང་དུའམ་གུད་དུ་མི་བཞུགས་པ་ཡིན་
མོད་ཞེས་གསུངས་པའི་དོན་ནོ། །ཡང་དགེ་འདུན་ཆོས་འཕེལ་གྱིས་མཛད་པའི་
གེ་སར་གསོལ་བསྡུས་ཞིག་འདུག་པ་དེའི་བབ་ལ་བལྟས་ན་ཡང་གེ་སར་མི་
བདེན་འདོད་མཁན་ཞིག་མིན་པ་ཤེས་ཐུབ་མོད། གསོལ་མཆོད་ནི། ཀྱེ།

གླིང་གེ་སར་གྱི་ངེས་བརྗོད།
མཚོ་སྐྱེས་རྡོ་རྗེ་རིགས་གསུམ་སེམས་དཔའི་འཕུལ། ། མི་རྗེ་འཛམ་གླིང་རྒྱལ་པོ་
གེ་སར་ནི། །སྤྲུལ་འཁོར་དཔལ་བརྟུལ་དྭངས་སྨན་ཚོགས་བཅས་ལ། །གསོ
ལ་ལོ་མཆོད་དོ་བསམ་དོན་ལྷུན་གྲུབ་མཛོད། །ཅེས་བལ་ཡུལ་ཡང་ལེ་ཤོད་
ནས་དགོས་དབང་ཞིག་གིས་འཁྱམས་པོ་དགེ་འདུན་ཆོས་འཕེལ་གྱིས་བྲིས་
པའོ། །ཞེས་གསུངས་པ་འདུག་པས་ཤེས་སོ། །ཡང་དགེ་འདུན་ཆོས་འཕེལ་གྱིས།
སྒྲོ་བཏགས་སེམས་ལ་དངོས་སུ་སྣང་བ་འདི། །ཞེས་པའི་དོན་ནི། འདི་ནི་ཅང་
བུ་ལ་སྙན་རྩོམ་གྱི་རྒྱན་བཏགས་པ་ཙམ་ལས་མེད་པར་སྒྲོ་བཏགས་དང་བསྐུར་
འདེབས་བྱེད་མོད་ཀྱང༌། དངོས་རྫས་དང་མཁར་ཤུལ་གླིང་དུས་ཀྱི་བླ་མ་
མཁས་གྲུབ་མང་པོའི་རྣམ་ཐར་ལོ་རྒྱུས་ཆོས་འབྱུང་གླིང་གི་མི་རིགས་ཀྱི་རུས་རྒྱུད་
སོགས་བདེན་དཔང་མང་པོ་རྨ་རྫ་འབྲི་གསུམ་ན་ནོར་བུའི་མཛོད་ཁང་སྒོ་ཕྱེ་བ་ལྟ་
བུ་ཞིག་ཡོད་པ་འདི་དག་མིག་དབང་སེམས་ལ་དངོས་སུ་སྣང་རྒྱུ་ཡོད་པ་འདི་
ཞེས་པའི་དོན་དེ། ཡང་དགེ་འདུན་ཆོས་འཕེལ་གྱིས། སྙན་ཚིག་སྒྲ་ཡིས་བརྗོད་
བྱར་ཅིའི་མ་རུང་། །ཞེས་པའི་དོན་ནི། གེ་སར་སྐྱེས་བུ་ཆེན་པོ་འདིའི་མཛད་པ་
ཕྲིན་ལས་ནི་བསམ་གྱིས་མི་ཁྱབ་པ་བློ་ཡུལ་ལས་འདས་ཀྱང་གཙོ་བོ་འགའ་ཞིག་
ལ་མཚོན་ན་བདུད་འདྲེ་ནག་ཕྱོགས་ཀྱི་མི་དང་མི་མ་ཡིན་པ་ཐམས་ཅད་ཚར་
བཅུད་བཅད་དེ། བཙན་ཁྲེལ་མེད་ཐམས་ཅད་རྩེ་ནས་ཕབས་། *དམའ་ཉམ་ཆུང་ཐམས་ཆུང་ཐམས་

གླིང་གེ་སར་གྱི་ངེས་བརྗོད།
ཅད་ཐབས་ཀྱིས་བསྐྱངས། དཀར་ཕྱོགས་ཀྱི་བསྟན་པའི་རྒྱལ་མཚན་བསྒྲེངས།
ཆ་རྫོང་དང་ནོར་གཏེར་མང་པོ་བླངས་ནས་སྐྱེ་དགུ་བདེ་ལ་བཀོད། སངས་རྒྱས་ཀྱི་
བསྟན་པ་ཡུན་རིང་དུ་གནས་པར་མཛད་པ་སོགས་འཛམ་གླིང་སྤྱི་དང་བོད་ཀྱི་
ལྗོངས་འདིར་སྙན་གྲགས་བསྐལ་པའི་བར་དུ་མི་ནུབ་པའི་གཟི་བརྗིད་ཆེན་པོའི་
བྱས་རྗེས་བཞག་པ་སོགས་ངོ་མཚར་བའི་གནས་འདི་ལྟ་བུ་ལ་སྙན་ངག་མཁན་
གྱིས་བསྟོད་བསྔགས་དང་བརྗོད་བྱེད་ཚིག་གི་སྒྲ་ཡིས་བསང་དང་གསོལ་མཆོད་
སོགས་བྱས་ན་མི་འོས་པ་ཞིག་མིན་ཏེ། ཀུན་མཁྱེན་མི་ཕམ་པས། ཝེར་མའི་ལྷ་
བསང་ལས། ཚེ་འདི་གང་དཔོན་པོ་གེ་སར་ཡིན། ། ཕྱི་མའི་བླ་མ་གེ་སར་ཡིན། །
ཕྱི་དམག་དཔོན་ཝེར་མའི་ཆ་བྱད་ཅན། །ནང་ཡི་དམ་ཐུགས་རྗེ་ཆེན་པོ་ཡིན། །
ཐུགས་མི་འགྱུར་པདྨ་འབྱུང་གནས་ཏེ། །ལྷ་མཆོད་དོ་བསྟོད་དོ་ཐུགས་དམ་
བསྐང་། །ཞེས་སོགས་གསུངས་པ་ལྟར་དང་། ཡང་གླུ་བྲོ་གར་གྱི་ཚིག་གི་བརྗོ
ད་བྱར་བཟུང་ནས་མཆོད་ཡང་ཆོག་སྟེ། ཡང་མི་ཕམ་པས། ཨོ་མི་རྗེ་སེང་ཆེན་ལྷ་
ཡི་ནོར་བུ། །དགྲ་ལྷ་ཝེར་མའི་ཚོགས་དང་བཅས་ཏེ། །བག་བྲོ་གཟི་བྱིན་ཐིབ
ས་སེ་བྱོན་ཤོག །གཡས་གྲལ་ལྷ་ཡི་བྲོ་ལ་ཕེབས་ཤོག །ཅེས་སོགས་གསུངས་པ་
ལྟར་བསྟོད་པ་དང་གསོལ་མཆོད་གླུ་བྲོས་མཆོད་པ་སོགས་གང་བྱས་ཀྱང་མི་འོས་
པ་མེད་པས་མ་ཚད་རྗེས་རབས་གླིང་གི་མི་སྡེར་གཏོགས་པ་བོད་ཆེན་པོའི་ལྗོངས་
ཀྱི་མཆོག་དམན་ཕོ་མོ་ཐམས་ཅད་ཀྱིས་གླིང་རྗེའི་བཀའ་དྲིན་རྗེས་སུ་དྲན་པའི་

གླིང་གེ་སར་གྱི་ངེས་བརྗོད།
བསྟོད་བསྔགས་གང་བྱས་ཀྱང་ཁྱེད་རང་ཚོའི་ཅིའི་ཕྱིར་བྱེད་ཟེར་མཁན་ཞིག་མི་
འོང་ཞིང་མ་རུང་བ་མེད་དོ་ཞེས་པའི་དོན་ནོ། །
བཞི་པ་གེ་སར་སངས་རྒྱས་ཆོས་ལུགས་དང་འབྲེལ་ཡོད་པ་དེ་མི་འཐད་པར་
བཤད་པ་དང་རྣམ་ཐར་མང་ཆེ་དྲགས་པ་ལ་མི་འཐད་ཟེར་བ་ལ་དཔྱད་པ་ནི།
ཡང་འགའ་ཞིག་གིས་གེ་སར་ནི་དངོས་ཡོད་སྤྱི་ཚོགས་ཀྱི་སྟེང་དུ་བྱུང་བའི་མི་
དཔའ་བོ་ཞིག་རེད། ཡིན་ན་དཔའ་བོའི་ལོ་རྒྱུས་ཀྱི་སྙན་ཚིག་གི་རྣམ་ཐར་ཞིག་
ཡིན་ན་འོས་ཤིང་འཚམས་པ་ཞིག་རེད། དེ་མིན་སངས་རྒྱས་ཆོས་ལུགས་དང་
འབྲེལ་བའི་རྣམ་ཐར་དང་། སྒྲུབ་ཐབས་བསང་གསོལ་སོགས་ནི་མི་འཐད་པར་
བཤད་ཀྱང་། དེ་ནི་མ་བརྟགས་བབ་ཅོལ་གྱི་གཏམ་དེ། འདི་ནི་དཔའ་བོའི་
ཚུལ་བཟུང་ནས་བྱོན་པ་ཡིན་པས་དཔའ་བོའི་རྣམ་ཐར་ཀྱང་ཡོད་ལ། སངས་
རྒྱས་ཀྱི་བསྟན་པ་དང་སེམས་ཅན་ལ་བདེ་སྐྱིད་སྤེལ་བའི་རྒྱལ་པོ། དོན་ལ་
དi VOརིགས་གསུམ་པདྨའི་རྣམ་སྤྲུལ་བསམ་བཞིན་མིའི་རྒྱལ་པོའི་གཟུགས་སུ་དྲག་པོ་༥
མངོན་སྤྱོད་ཀྱི་ལས་མཛད་པར་བཞེངས་བའི་རྒྱལ་པོ་ཞིག་ཡིན་པ་ནི་ཡོངས་
གྲགས་ལྟར་ལ། མ་ཟད་གེ་སར་རང་གི་གླུའི་ནང་ན། སངས་རྒྱས་བསྟན་པའི་སྤྱི་
དགྲ་ལས། ། གེ་སར་ང་ལ་སྒེར་དགྲ་མེད། །དབུ་ནག་བོད་ཀྱི་སྤྱི་ཆུས་ལས།

གླིང་གེ་སར་གྱི་ངེས་བརྗོད།
།གེ་སར་ང་ལ་སྒེར་ཆུས་མེད། །སྤྱི་ཆུས་སྒྲུབ་ལ་ང་རང་བབས། །གོང་མ་ལྷ་ནས་
བསྐོས་དོན་རེད། །ཅེས་གསུངས་པ་ལྟར་སངས་རྒྱས་ཀྱི་སྤྲུལ་པ་ཞིག་གི་རྣམ་ཐ
ར་ལ་སངས་རྒྱས་ཆོས་ལུགས་དང་མ་འབྲེལ་བའི་རྣམ་ཐར་ཞིག་འབྲི་ཐབས་མེད་
དོ། །དཔེར་ན་རྒྱལ་པོ་ཞིག་ཡིན་ན། རྒྱལ་སྲིད་དང་མི་འབྲེལ་བའི་ལོ་རྒྱུས་ཤིག་
འབྲི་ཐབས་ཨེ་ཡོད། གལ་སྲིད་སངས་རྒྱས་ཆོས་ལུགས་དང་འབྲེལ་མེད་པའི་
གེ་སར་རྣམ་ཐར་ཞིག་དགོས་ན་གནམ་འོག་འདི་ནས་རྙེད་ཐབས་དཀའ་འོ། །གེ་
A
སར་ནི་རྫུ་འཕྲུལ་ལྡན་པའི་སངས་རྒྱས་ཀྱིས་སྤྲུལ་པའི་རྒྱལ་པོ་ཞིག་ཡིན་པ་ནི་གེ་
སར་གྱི་ཁྱད་ཆོས་གཙོ་བོ་ཞིག་ཡིན་ལ། དཔའ་ཞིང་བརྟུལ་ཕོད་པ་ཡང་ཁྱད་ཆོ
ས་ཡིན། རྣམ་ཐར་ཡོད་ན་ཆོས་དང་འབྲེལ་བའི་ལོ་རྒྱུས་དང་དཔའ་བོའི་ལོ་རྒྱུས།
གྲུབ་ཐོབ་ཀྱི་ལོ་རྒྱུས། བདུད་འདྲེ་ནག་ཕྱོགས་བཏུལ་རབས། དཀར་ཕྱོགས་
སངས་རྒྱས་ཀྱི་བསྟན་པའི་དབུ་འཕང་བསྟོད་རབས། ལས་རྒྱུ་འབྲས་དང་ལྡན་
པའི་ངང་ནས་འབངས་དམངས་ཚོགས་བསྐྱངས་རབས་སོགས་ནི་གེ་སར་
གྱི་སྐུ་ཚེ་གང་གི་མཛད་པ་གཞན་ལ་མེད་པའི་ཁྱད་ཆོས་འདི་ཡོད་པའི་སྟོབས་
ཀྱིས་འཛམ་གླིང་དབང་དུ་བསྡུས་པ་ཡིན་མ་གཏོགས། རང་བཞིན་གྱི་དཔའ་བོ་
ཞིག་ལས་ཁྱད་ཆོས་མེད་ན་ནི་རྒྱལ་ཕྱི་ནང་ཀུན་ན་དཔའ་བོ་ཤིན་ཏུ་མང་ཡང་
འཛམ་གླིང་དབང་དུ་བསྡུ་མ་ཐུབ། ལོ་རྒྱུས་ཀྱང་འདི་ཙམ་མི་ཆེའོ། །དེས་ན་གེ་
སར་ལ་དཔའ་བོའི་ལོ་རྒྱུས་ཡོད་ཆོག་ལ། ཆོས་དང་འབྲེལ་བའི་གཏམ་ཡང་ཡོད།

གླིང་གེ་སར་གྱི་ངེས་བརྗོད།
གེ་སར་སྒྲུབ་ཐབས། གེ་སར་གྱི་མན་ངག །གདམས་པ།ལས་སྣ་ཚོགས་སྒྲུབ་
ཐབས་སོགས་ཅིའི་ཕྱིར་ཡོད་མི་ཆོག །དཔེར་ན་སྲོང་བཙན་སྒམ་པོ་ལྟ་བུ་ལ་
མཚོན་ན། ཐུགས་རྗེ་ཆེན་པོའི་སྤྲུལ་པའི་རྒྱལ་པོ་ཡིན་པས། དེའི་སྒྲུབ་ཐབས་
དང་ཁོང་གི་གསུང་ཆོས་མ་ཎི་བཀའ་འབུམ་སོགས་ཡོད་ལ། ཁྲི་སྲོང་འཇམ་
དཔལ་གྱི་སྤྲུལ་པ་ཡིན་པའི་ཆ་ནས་ཁྲི་སྲོང་གི་བླ་སྒྲུབ་སོགས་ཡོད་ལ། རྒྱ་ནག་
གི་ཀོང་ཙེ་འཕྲུལ་རྒྱལ་གྱི་སྒྲུབ་ཐབས། དེའི་མན་ངག་གདམས་པ་སྣ་ཚོགས་ཡོད་
པ་འདི་འདྲའི་རིགས་ཤིན་ཏུ་མང་མོད། རྒྱལ་པོ་དེ་དག་ལ་མི་འོས་ན་གེ་སར་ལ་
མི་འོས་ཞེས་བཤད་ན་ཆོག་མོད། དེ་མིན་འདྲ་འདྲ་རེད། གེ་སར་གྱི་སྒྲུབ་ཐབས།
མན་ངགགཏེར་སྒྲུང་། བབས་སྒྲུང་། པྲ་སྒྲུང་། གང་ཡིན་ཡང་ཕལ་ཆེར་མཁས་
པའི་དབང་པོ་རྣམས་ཀྱིས་དག་ཐེར་མཛད་པའི་ཚད་ལྡན་གྱི་སྒྲུང་མང་དུ་ཡོད་
མོད། འདི་དག་མི་བདེན་པར་བཤད་ནས་ཤེས་རིག་སྤར་གང་མེད་པའི་གང་
ཟག་ཞིག་གིས་ང་རྒྱལ་ཁོ་ནས་དངོས་པོ་མིག་གིས་མཐོང་རྒྱུ་ཡོད་པ་ཞིག་མ་
གཏོགས་ཐམས་ཅད་ཀླད་རྙིང་ཡིན་ཟེར་ན། མཁས་དབང་དགེ་འདུན་ཆོས་
འཕེལ་གྱིས། ཅི་ལྟར་དངོས་པོའི་གཤིས་ལ་ཉེ་གྱུར་བ། །དེ་ལྟར་མཁས་པའི་
ཚིག་ནི་ལྐུགས་འགྱུར་ཏེ། །རང་བཞིན་ཉིད་ཀྱི་ཕྲ་བའི་ཆོས་རྣམས་ཀུན། །སྨྲ་
བསམ་བརྗོད་པའི་ཡུལ་ལས་འདས་པར་བཤད། །གསུངས་པ་ལྟར། སྒྲིབ་
བྲལ་རྣམ་མཁྱེན་གྱི་དགོངས་པས་དཔྱད་པའི་ཚད་མ་དེ་དག་གད་སྙིགས་

གླིང་གེ་སར་གྱི་ངེས་བརྗོད།
དུ་དོར་ནས་སྒྲིབ་ལྡན་རྟོག་བཅས་ཀྱི་འཁྲུལ་ངོར་ཤར་བ་ཞིག་རྒྱལ་མཚན་གྱི་རྩེ་
མོར་ཕྱར་བ་ནི་གསེར་དང་བོང་བ་ནོར། ནོར་བུ་བསམ་འཕེལ་དབང་གི་རྒྱལ་
བོ་དམན་ལམ་དུ་དོར་ནས་ཕལ་བའི་རྡོ་ལོག་ཞིག་སྤྱི་བོར་ཁུར་བ་ལྟ་བུའོ། །དེ་
ལ་སྨི་ཏིས། རི་བོང་འཛིན་པ་རྒྱུ་སྐར་ཕྲེང་བ་ཅན། །དངོས་སུ་མཁའ་ལ་རྒྱུ་བ་ཕྱིར་
བོར་ནས། །དྭངས་པའི་ཆུ་ནང་འདི་ན་ཟླ་བ་ཞེས། །དབྱིབས་ལ་ཚད་མར་འཛིན་
པ་བྱིས་པའི་བློ། །གསུངས་པ་ལྟར་རོ། །སྤྱིར་རྒྱལ་སྤྱིའི་ཐོག་ཚན་
རིག་དར་རྒྱས་ཆེ་ཡང་ད་དུང་ཡང་རྩེར་སོན་མེད་པས་དངོས་གཙོ་སྨྲ་བ་རྣམས་
ཀྱིས་ཚུར་མཐོང་གི་རིགས་པ་ཞིག་ཁོ་ནས་འདི་ལྟ་བུའི་དོན་ཤེས་དཀའ་འོ། །
མཁས་གྲུབ་རྣམས་ཀྱི་དགོངས་པ་དང་གེ་སར་ལྟ་བུ་རྫུ་འཕྲུལ་སྤྲུལ་བསྒྱུར་འགྱེད་
ཐུབ་པའི་གཟུགས་ཅན་གཟུགས་མེད་ཀྱི་དགྲ་བགེགས་འདུལ་བའི་དཔའ་ཞིང་
བརྟུལ་ཕོད་པ་གཟུགས་ཅན་མིའི་རྒྱལ་པོ་ཡིན་པ་ལ། ཡང་གཟུགས་མེད་ལྷས་
ཞལ་གཟིགས་ལུང་བསྟན་ཐོབ་པ་སངས་རྒྱས་ཀྱི་སྤྲུལ་བ་མིའི་གཟུགས་སུ་བྱོན་
པ་འདི་ནི་ཁྱད་ཆོས་དུ་མ་ལྡན་པའི་རྒྱལ་པོ་ཞིག་སྟེ། འཛམ་གླིང་འདི་ན་འདི་ལྟ་
བུའི་རྒྱལ་པོ་ནི་དུས་རེ་འགའ་ལས་མི་འབྱུང་མོད། ཡིན་ཡང་འདི་ལྟ་བུའི་ཡོན་
ཏན་ལྡན་པ་ནི་གླིང་གེ་སར་རྒྱལ་པོ་ཁོ་ནས་ཁྱད་ཆོས་ཡིན་ལ། འདི་ལྟ་བུ་ནི་ད་
ལྟ་བཤད་ན་མི་རིགས་ཀྱི་ལ་རྒྱ་དང་རྒྱལ་ཁབས་ཀྱི་གཟི་བརྗིད་ཡིན་པ་སྨོས་མ་
དགོས། ཡིན་ཡང་དངོས་གཙོ་ཁོ་ན་སྨྲ་པས་འདི་རིགས་ལ་འགྲེལ་བཤད་མི་ཐུབ།

གླིང་གེ་སར་གྱི་ངེས་བརྗོད།
གོ་བ་མི་ལོན། དེས་ན་བོད་ཀྱི་རིག་གནས་ལས་གེ་སར་དང་དཔའ་བརྟུལ་གྲུབ་
ཆེན་རྣམས་ཀྱི་རྟོགས་བརྗོད་སྒྲུང་གི་ཁྱད་ཆོས་ནོར་བུའི་མཛོད་ཁང་ལྟ་བུ་འདི་ལ་
ཞིབ་འཇུག་བྱེད་པར་འདོད་ན། དང་པོ་ལྷ་སྲིན་སྡེ་བརྒྱད་དང་། མི་དང་མི་མ་
ཡིན་གྱི་ལོ་རྒྱུས་དང་གནས་ལུགས་རྒྱུ་མཚན་སོགས་ཡང་དག་ཞིག་ཤེས་དགོས་
ལ། དེ་ལས་གལ་ཆེ་བ་གཅིག་ནི་ནང་དོན་རིག་པ་དང་གེ་སར་གྱི་ཆོས་སྐོར་
སོགས་ལ་དག་སྣང་ཆེན་པོ་ཞིག་སྦྱངས་ཐུབ་ན་འདི་དག་གི་དོན་གཟོད་ཤེས་ཐུབ་
པ་ཡིན་ནོ། །དེས་ན་རིག་གསར་རྐྱང་རྐྱང་ཞིག་གི་རིག་པས་གཞལ་ནས་ཀླད་
རྙིང་ཀླད་གསར་ཞེས་རང་གི་འདོད་ཕྱོགས་ཞིག་གམ་འཁྱོགས་བཤད་ཁོ་ནས་གེ་
སར་ཡོད་མེད་མི་རྟོག་པའི་ཁར་རང་གི་རིགས་པ་དང་རྟོགས་པ་ལ་ན་ཚོད་འཕེལ་
རྒྱུ་གང་ཡང་མེད་དོ། །དེས་ན་འདྲེ་ཡོད་ན་ལྷ་ཡོད། ལྷ་མེད་ན་འདྲེ་མེད། འདི་
ཀླད་རྙིང་ཀླད་གསར་གང་དུ་བཤད་ཀྱང་འདི་རང་རང་སོ་སོའི་སེམས་དང་འབྲེལ་
བའི་དབང་པོའི་སྒོར་དངོས་སུ་སྣང་བ་ན་དེ་ཀླད་རྙིང་གི་སྐད་ཆ་རེད་ཟེར་ན་དེ་ཁོ་
ལ་དངོས་སུ་སྣང་བ་རེད་མོད། དེ་མ་རེད་མི་བདེན་ཟེར་མཁན་ཁྱོད་ཡིན། དེ་ཡིན་
ན་ད་ལྟ་ཁྱོད་ཀྱང་ཁོ་ལ་སྣང་བ་རེད། དེས་ན་ཁྱོད་དངོས་སྣང་གི་གཟུགས་དེ་ཡང་
མི་བདེན་ཀླད་རྙིང་རེད་མོད། ཁྱོད་ཀྱི་སེམས་དང་འབྲེལ་བའི་དབང་བོའི་སྒོར་
ན་
སྣང་བ་དང་ཁོའི་སེམས་དང་འབྲེལ་བའི་དབང་པོའི་སྒོར་སྣང་བ་ཡིན་པ་དོན་
གཅིག །དེ་བདེན་པར་འདོད་ན་ཁྱོད་ཀྱི་སེམས་དང་དབང་བོའི་སྒོར་རི་ར་བ་3•
46

གླིང་གེ་སར་གྱི་ངེས་བརྗོད།
སྣོད་བཅུད་སོགས་གང་སྣང་ཐམས་ཅད་མེད་དང་མི་སྣང་གི་རང་བཞིན་དུ་འགྱུར་
ཨེ་ཐུབ། འདི་ལྟ་བུའི་ལྷ་འདྲེ་གང་ཡིན་ཀྱང་ཁོའི་སེམས་དང་འབྲེལ་བའི་དབང་
བོའི་སྒོར་སྣང་བ་རེད། དེང་སང་དམངས་ཁྲོད་ན་ལྷ་མཐོང་མྱོང་མཁན་དང་
འདྲེ་མཐོང་མྱོང་མཁན་རྒྱ་བོད་གཉིས་ན་དུ་མ་རེ་ཡོད་མོད། དེ་དག་ཀླད་འཐུག་
ཡིན་པས་མཐོང་བ་ཡང་མིན་ལ།རྒྱུ་མཚན་དེས་ཕྱིར་ན་ལྷ་མཐོང་རྒྱུ་ཡོད་ན་ལྷ་དེ་
ལ་མཆོད་བསྟོད་བྱས་ན་ཕན་པའི་རྟགས་དང་། འདྲེ་མཐོང་རྒྱུ་ཡོད་ན། འདྲེ་
དེས་གནོད་མི་བྱེད་པའི་ངེས་པ་ཡང་མེད། དེང་སང་ནད་པ་འགའ་རེས་བཤད་
ན་དོ་ཞག་ཡར་སྔོན་ཞིག་ལ་འདྲེ་འདི་འདྲ་ཞིག་མཐོང་བས་དེ་ལ་སྔངས་སྐྲག་བྱས་
པས་མཐར་འདི་འདྲའི་ནད་ཞིག་གིས་ཐེབ་སོང་ཞེས་བཤད་མཁན་དུ་མ་རེ་ཡོད་
སྲིད་མོད། དེས་ན་འདི་དག་མཐོང་ཐོས་མངོན་གྱུར་རེད་མོད་དེ་ལྟ་ན་ཀླད་རྙིང་
ཀླད་གསར་ཞེས་བཤད་པ་ནི་བླུན་གཏམ་རྣ་བར་མི་འགྲོ་བ་ཞིག་ཏེ། འདི་ལྟར་
བཤད་མཁན་ཚོས་དབུ་མ་དང་རྫོགས་ཆེན་གྱིས་གསུངས་པའི་བདག་འཛིན་
གཉིས་པོ་སྟོང་ཉིད་དུ་བཤིགས་ཟིན་པའི་རིག་པ་ངོ་མ་དེ་ནི་མ་ཡིན་མོད། ཡིན་ན་
ལམ་གྱི་ངོ་བོ་ན་ལྷ་འདྲེ་ཞེས་ཐ་དད་དུ་གྲུབ་པ་ཞིག་མེད་ཀྱང་མ་རྟོག་པའི་སེམས་
ཅན་ལ་ཡོད་པ་མི་འགོག་སྟེ། ཇི་སྐད་དུ། ཡུལ་གྱི་རྟོག་པ་མ་ཟད་པར། །གནོད་
པའི་བགེགས་ལ་ཟད་པ་མེད། །ཞེས་དང༌། རྗེ་བཙུན་མི་ལ་ལ་བྲག་སྲིན་མོས།
ལྷ་འདྲེ་སེམས་སུ་མ་ཤེས་ན། །འདྲེ་ང་བས་མི་ཚད་ད་རུང་ཡོད། །ཞེས་གསུང

གླིང་གེ་སར་གྱི་ངེས་བརྗོད།
ས།ཡང་ཉིན་ཞིག་རིག་གསར་བ་ཞིག་གློ་བུར་དུ་ནད་ལྷག་ཞིག་གིས་བཏབ་ནས་
ཁོས་འདྲེ་ཞིག་གི་ང་རང་འདུག་མི་བཅུག་པས་ང་ལ་གཅོད་ཞིག་འདོན་རོགས་
ཟེར་ནས་ཕོ་བཏབ་ཀྱིན་འདུག །དེ་དུས་རང་གི་སེམས་ལ་ཁྱོད་ཀྱིས་ལྷ་འདྲེ་ཟེར་
བ་ཞིག་མེད་ཀླད་རྙིང་ཡིན་ཞེས་མ་བཤད་དམ། དེ་རིང་གི་འདྲེ་དེ་གང་ནས་འོང་
་ཇི་ལྟར་ཡིན་འདི་ལ་དཔྱད་ན་དགོད་ཁ་འཆོར་སྤྱད་ཞིག་རེད། དེས་ན་དབང་བོའི་
''ཡུལ་དྲུག་དང་འབྲེལ་བའི་རྣམ་ཤེས་ཚོགས་དྲུག་ཐམས་ཅད་དུས་གཅིག་ལ་
འགགས་པའམ་མེད་སོང་ཐབས་ཡོད་ན་དེའི་ཚེ་ལྷ་ཡང་མེད་ལ་འདྲེ་ཡང་མེད།
ལྷ་འདྲེ་གཉིས་ཀ་སྐབས་དེའི་ངོར་མེད། དེ་ལྟར་ན་རྒྱལ་སྲས་བྱང་ཆུབ་སེམས་
དཔའ་དངོས་ཡོད་སྤྱི་ཚོགས་ཀྱི་ཁྲོད་དུ་བྱུང་མྱོང་བ་གླིང་གེ་སར་འཁོར་ཚོགས་
དང་གཞན་ཡང་རིག་འཛིན་གྲུབ་ཐོབ་རྣམས་ལ་ལྷས་ཞལ་གཟིགས་རབས་བདུད་
འདྲེ་བཏུལ་རབས་བཤད་པ་རྣམས་ལྷ་སྒྲུང་རེད་ཟེར་བ་ནི་རྒྱལ་སྲས་བྱང་ཆུབ་
སེམས་དཔའ་དེས་རྫུན་བཤད་པ་རེད་ཅེས་འདོད་པ་ཡིན་མོད། རང་གིས་མ་
མཐོང་བ་ཙམ་གྱིས་ཐམས་ཅད་མེད་པར་མི་གྲུབ་ཏེ། ཚད་མ་ལས། མ་མཐོང་
ཕྱིར་ན་མེད་པ་མིན་ཞེས་གསུངས། དེས་ཕྱིར་ན་བསྟན་འགྲོའི་དོན་ཆེན་སྒྲུབ་
པའི་སྐྱེས་བུ་དམ་པ་རྣམས་ལ་ལྷས་ཞལ་གཟིགས་ལུང་བསྟན་དང་ཁ་མགོན་
སྡོང་གྲོགས་ཡོད་པ་སྨོས་མ་དགོས། དཔེར་ན་དཔོན་པོ་ཞིག་གི་ཞབས་ཕྱི་སྐྱེ་བོ་
ཉམ་ཆུང་ཞིག་གིས་སྒྲུབ་ན་དཔོན་དེས་སྐྱེ་བོ་ཉམ་ཆུང་དེ་ལ་མགོན་དང་གྲོགས་
48

གླིང་གེ་སར་གྱི་ངེས་བརྗོད།
བྱས་ནས་བཙན་པོར་འགྱུར་བ་དེང་སང་གི་དུས་འདི་ན་མིག་མཐོང་ཤེས་གསལ་
ཡིན་མོད། དཔེ་དེ་བཞིན་ནོ། །དཔེར་ན་གློག་གཅིག་ལ་མཚོན་ན་ཁྱིམ་དཀར་
བྱེད་ཀྱི་འོད་གཅིག་ལས་གཞན་ཁྱད་ཆོས་མེད་ཟེར་ན་དེའི་མི་ཚད་མོད་འཁྲུལ་
འཁོར་གྱི་བཟོ་གྲྭ་གང་དང་གང་ཡིན་ན་གློག་གཅིག་གི་ནུས་པས་ལས་བྱེད་
ཐུབ་པ་བཞིན་དུ་གླིང་གེ་སར་རྒྱལ་པོ་ཡང་སངས་རྒྱས་ཀྱི་སྤྲུལ་པའི་རྒྱལ་པོ་ཡིན་
པའི་སྟབས་ཀྱིས་གཟུགས་ཅན་གཟུགས་མེད་ཀྱི་དགྲ་བགེགས་འདུལ་བ་ལ་
གiདཔའ་རྩལ་རྫུ་འཕྲུལ་ཞལ་གཟིགས་ལུང་བསྟན་ཁོང་ཉིད་ཀྱི་དགོངས་པ་མངོན་
ཤེས་སྐུ་བསོད་དབང་ཐང་སོགས་ཁྱད་ཆོས་དུ་མ་ཞིག་གཅིག་ལ་རྫོགས་པའི་
གནད་ཀྱིས་འཛམ་གླིང་དབང་དུ་བསྡུས་པ་ཡིན། འདི་ལ་དཔའ་བོ་ཞིག་གི་ལོ་
རྒྱུས་ལས་གཞན་བཤད་ན་མི་འཐད་ཟེར་བ་ནི་དམུས་ལོང་གིས་ནམ་མཁའི་རྒྱ་
ཁྱོན་མཐོས་འཇལ་ནས་ཤེས་འདོད་པ་ལྟ་བུའོ། །ཡང་འགའ་རེས་བཤད་ན་སྒྲུང་
ཡིག་སྣ་ཚོགས་འདི་མང་ཆེ་དྲགས་པས་གླིང་གེ་སར་མི་བདེན་པར་འདོད། དེས
གྱ་བརྒྱད་དུ་བཞུགས་པའི་ཚེ་ཚད་བསྟན། དེ་ཡིན་ན་གླིང་གེ་སར་གྱིས་ལོ་རེར་
རྫོང་རེ་ཕབ་པར་མ་ཚད་ཟླ་རེར་རྫོང་རེ་ཕབ་ན་ད་དུང་སྐུ་ཚེས་མི་འདང་ངོ། །
དེའི་ཕྱིར་ན་རིག་པ་དང་འགལ་རླངས་ཀྱི་པོ་ཏི་བསེ་རུ་དང་འགལ་ཞེས་གསུངས་
ཡང་དེ་དངོས་པོའི་ཐོག་ནས་བཤད་ན་མི་བདེན་རྒྱུ་མི་འདུག་མོད་ཀྱང་། དེ་ལྟར་
བd

གླིང་གེ་སར་གྱི་ངེས་བརྗོད།
་ཞིབ་ཏུ་དཔྱད་ན་མིན་ཏེ།གླིང་གེ་སར་ནི་དངོས་ཡོད་ཀྱི་མི་ཡིན་ཡང་རིགས་གསུམ་
་པདྨའི་རྣམ་སྤྲུལ་གྱི་གྲུབ་ཆེན་དཔའ་བོ་ཆེན་པོ་ཞིག་ཀྱང་ཡིན། འཁོར་དཔའ་
བརྟུལ་བཙུན་མོ་རྣམས་ཀྱང་ཉིད་ཀྱི་རྩལ་དང་རོལ་བ་ལས་སྤྲུལ་བའི་མིའི་
གཟུགས་སུ་བྱོན་པའི་གྲུབ་པ་ཐོབ་པའི་དཔའ་བོ་མཁའ་འགྲོ་ཤ་སྟག་ཡིན་པ་ནི་
ལུང་དང་རིགས་པ་ལོ་རྒྱུས་སོགས་ཀྱིས་གྲུབ། རྒྱུ་མཚན་དེའི་ཕྱིར་ན་འདི་དག་
ལ་ཕྱིའི་རྣམ་ཐར་དང་ནང་གི་རྣམ་ཐར་གསང་བའི་རྣམ་ཐར་ཡོད་པ་རྣམས་ཤན་
མ་ཕྱེས་པའི་ལན་པ་ཡིན་པས་སྐྱོན་གང་ཡང་མེད་དོ། །
ལྔ་པ་གླིང་གི་མི་རབས་གང་ལས་བྱུང་དང་དེའི་གདུང་རབས་ལ་གེ་
སར་དང་དཔའ་བརྟུལ་རྣམས་བྱུང་བའི་སྐོར་ལ་དཔྱད་པ་ནི།
ཡང་གླིང་གེ་སར་རྒྱལ་པོ་དངོས་ཡོད་སྤྱི་ཚོགས་ཀྱི་ཁྲོད་དུ་བྱུང་བའི་མི་ཞིག་
ཡིན་ན་རིགས་རུས་མི་རྒྱུད་དང་བཅས་པ་ཡོད་པས་དེ་ཡོད་དམ་མེད་ཟེར་ན།
བདེན་མོད། རིགས་རུས་མེད་པའི་མི་ཞིག་མི་སྲིད་དེ། གླིང་གེ་སར་ལ་ཡང་མ་
རིགས་རུས་སོགས་ཡོད་དེ། དང་པོ་བོད་མིའུ་གདུང་དྲུག་ཏུ་གྲགས་པའི་ནང་ན
ས་ཨ་སྤོ་ལྡོང་། དེ་ལས་དཀར་པོ་ལྡོང་། ནག་པོ་ལྡོང་། ཁྲ་བོ་ལྡོང་། སྨུག་
པོ་ལྡོང་བཅས་སུ་དབྱེ་བའི་ནང་ནས་སྨུག་པོ་ལྡོང་གི་རྒྱུད་པ་ལྡོང་ཡར་རྗེ་དོན་

གླིང་གེ་སར་གྱི་ངེས་བརྗོད།
གྲུབ་ཟེར་བ་དེ་ལས་ཀྱི་དབང་གིས་ཡུལ་སྡེ་དང་མཁོན་ནས་ཁོ་བྱང་ཡུལ་རྫ་ཆུའི་
འབབ་རྒྱུན་དུ་འཁྱམས་ཏེ་ན་བ་གཡང་འཁྱིལ་ཟེར་བར་ཐོན་པ་ན། ཞེས་
གསུངས་པ་འདི། ད་ལྟ་སེར་ཤུལ་རྫོང་གི་མངའ་ཁོངས་མཚོ་སྔོན་དང་ཉེ་བའི་སྒོ
ཡོད། དེ་ན་ན་བ་ཕྱུག་མོ་ཚང་ཟེར་བའི་ཁྱིམ་ཚང་ཞིག་ཡོད་པ་དེ་རུ་བསྡད།
ལོ་ཁ་ཤས་ནས་ཁྱིམ་ཚང་དེ་ལ་བཀྲ་ཤིས་གཡུང་དྲུང་མཚོ་བྱ་བའི་བུ་མོ་ཞིག་ཡོད་
པ་དང་གཉེན་བསྒྲིགས། དེར་བུ་ཞིག་སྐྱེས་པ་ལ་མིང་ར་ཁྲ་རྒན་པོ་བཏགས།
བུ་དེ་དཔའ་མཛངས་བརྟུལ་ཕོད་སོགས་འགྲན་ཟླ་མེད་པ་ཞིག་བྱུང་བས་ཉེ་སྐོར་
གྱི་ཚོ་བ་འགའི་དཔོན་དུ་གྱུར། དེའི་རྒྱུད་པ་ལ། རུ་ཁྲ་རྒོད་པོ་ཟེར་བ་བྱུང་།
དེའི་བུ་ལ་ར་ཚ་རྒན་པོ་ཟེར། དེ་ལ་བུ་གསུམ་བྱུང་བའི་ཆེ་བ་ཆོས་ལ་འཕན།
འབྲིང་བ་བླ་མ་འཕན། ཆུང་བ་ཆོས་འཕན་ནག་པོ་གསུམ་བྱུང་བའི་ཆུང་བ་ཆོས་
འཕན་ནག་པོས་ལྷ་གཡག་དཀར་པོ་ཞིག་ཡོད་པ་བོར་ནས་དེ་བཙལ་དུ་སོང་བས།
ཁོང་ལས་དབང་གིས་རྫ་རྒྱལ་རྡོ་རྗེ་འཕན་ཕྱུག་ཚང་ལ་ཐོན། དེར་དགོས་པའི་
དབང་གིས་རྫ་རྒྱལ་རྡོ་རྗེ་འཕན་ཕྱུག་ཚང་གི་བུ་མོ་གསུམ་ཆོས་འཕན་ནག་པོའི་
ཆུང་མར་བྱིན། ཆོས་འཕན་ནག་པོས་བུ་མོ་གསུམ་ཁྲིད་དེ་ཅོག་རོ་རྟ་མཁན་རྒྱལ་
པོ་ཟེར་བའི་རི་ཞིག་ཡོད་པའི་ཞོལ་ཏེ། ད་ལྟ་འཇུ་ཉུང་དགོན་པའི་ཐད་ཐང་དེར་
ཇ་བསྐོལ། དེར་ཆོས་འཕན་ནག་པོས་བུ་མོ་གསུམ་ལུང་བ་གསུམ་དུ་མངགས་ཏེ།
5༔

གླིང་གེ་སར་གྱི་ངེས་བརྗོད།
ཁྱོད་གསུམ་ཀྱིས་དངོས་རྫས་ཅི་ལོན་ན་ཁྱེར་ཤོག་དང་ངས་ཁྱོད་གསུམ་ལ་མིང་
རེ་འདོགས་དགོས་ཞེས་གསུངས། བུ་མོ་ཆེ་བ། ཡ་ཆུ་ཟེར་བ། འབྲིང་བ་མ་ཆུ།
ཆུང་བ་སྤྱང་ཚང་ལུང་བ་གསུམ་དུ་སོང་། ཆེ་བས་གསེར་གྱི་མཆོད་རྟེན་ཞིག་
རྙེད། འབྲིང་བས་འོམ་བུ་ཆགས་གཅིག་རྙེད། ཆུང་བས་སྤྱང་ཀིའི་སྔ་མ་ཞིག་
རྙེད། དེར་ཆེ་བ་ལ་གསེར་བཟའ། འབྲིང་བ་ལ་འོམ་བཟའ། ཆུང་བ་ལ་སྤྱང་
བཟའ་བཏགས། ས་མིང་ཡང་གསེར་ལུང་། འོམ་ལུང་། སྤྱང་ལུང་ཞེས་བཏགས།
འཇམ་མགོན་མི་ཕམ་རྒྱ་མཚོས་མཛད་པའི་ གནས་བསྟོད་ནོར་བུའི་མེ་ལོང་
ལས། འདི་ན་དཔའ་བོ་གླིང་གི་སྡེས། །བདག་གིར་བཟུང་བའི་ས་ཡི་ཕྱོགས། །
བྱང་འབྲོག་ནོར་བུའི་རྒྱལ་ཁམས་སུ། །ཟླ་ཀླུང་ཆུ་བོ་དལ་གྱིས་འབབ། །
ཡུལ་སྐྱོང་རྡོ་རྗེ་འཕེན་པོ་ཡིས། །བདེ་བར་སྐྱོང་བའི་ནོར་འཛིན་ཆར། །ཡུལ་
གྱི་ དགེ་ བཅུ་ ཚང་ བའི་ གནས། །ཙཱ་ རི་ཏྲ་ ཡི་ གནས་ ཀྱི་ ཆ། །མོ་ ཧོར་ཞེས་སུ་
གྲགས་པའི་སར། །མཁས་གྲུབ་ངང་མོ་འདུ་བའི་གནས། །གསང་སྔགས་
བཤད་སྒྲུབ་ཆོས་ཀྱི་གླིང་། །ལུང་རྟོགས་བསྟན་པའི་འབྱུང་གནས་ཆེའི། །
རྟེན་ དང་བརྟེན་ པའི་ སྣང་ ཚུལ་ གཏམ། །ཅུང་ ཟད་ ཡིད་ ལ་ འདི་ ལྟར་ ཤར། །
གནས་ཆེན་དེ་ཝི་ཀོ་ཊ་ཡི། །བྱིན་རླབས་རང་སྣང་ས་འཛིན་ནི། །དབུས་
ན་གྲུ་གསུམ་གསང་སྔགས་ཀྱི། ། ཕོ་བྲང་ཆོས་འབྱུང་མཁའ་འགྲོའི་གནས། །
ཌཱ་ཀིའི་རྒྱུད་དང་ཟབ་མོའི་གཏེར། །ཆོས་དང་རྫས་ཀྱིས་བྱུར་བུར་གཏམས། །

གླིང་གེ་སར་གྱི་ངེས་བརྗོད།
ཞེས་གསུངས། དུས་རབས་རྗེས་མ་ཞིག་ནས་གསེར་ལུང་ལ་ཡ་ཆུ། འོམ་ལུང་
ལ་མ་ཆུ། སྤྱང་ལུང་ལ་སྤྱང་ཚང་ཞེས་མིང་འགྱུར། ད་ལྟ་མ་ཆུ་ཟེར་བ་དེ་ན་ད
ཀར་མོ་ལེབ་ཞེས་གླིང་དུས་བཀྲ་ཤིས་ལྷ་སྒང་ཟེར་བའི་རི་གླང་བོ་ཆེའི་སྣ་ལྗགས་
བརྐྱངས་པ་ལྟ་བུ་ཞིག་ཡོད། དེའི་གདོང་དེར་ཆོས་འཕན་ནག་པོའི་ཕོ་བྲང་ཡོད་
ཞེས་གཏམ་རྒྱུད་དང་ངག་རྒྱུན་མ་ཆད་པ་ཞིག་ཡོད་དོ། །དེ་ནི་སྔར་གླིང་ཆོས་
འཕན་ནག་པོའི་ཕོ་བྲང་བཏབ་རྗེས་འོམ་བུའི་སྤྱང་ཁྲི་དཔའ་རྒྱལ་སོགས་
ཀྱིས་རིམ་བཞིན་བཞུགས་གནས་མཛད་པ་ཡིན་ལ། འདི་ལ་གསལ་བཤད་ཅུང་
ཟད་ནི། ཡ་ ཆུ་ ནས་ གསེར་ བའི་ ལྷ་ ཡག་ གིས་ ས་བཟུང་། སྤྱང་ ཚང་ མདོའི་
ཡར་ཐང་ནས་ སྤྱང་ བུ་ དགྲ་རྒྱལ་འབུམ་མེའི་བཞུགས་ གནས་ མཛད། ད་ལྟ་
ཤུལ་དང་ངག་རྒྱུན་སོགས་མ་ཆད་པ་ཞིག་ཡོད། རྗེས་ནས་མི་སྤྱང་རིན་ཆེན་དར་
ལུ་བཞུགས། སྣ་ཆུང་ཟེར་བ་ན་མི་སྤྱང་རིན་ཆེན་དར་ལུའི་རྟ་ ར་ ཡོད། སྔར་
གླིང་ཆོས་འཕན་གྱི་དུས་སུ་བདུད་རྗེ་ཟངས་རྭ་སྟོབས་ལྡན་ཟེར་བ་ཞིག་འབྲུག་
ནག་པོ་ཞིག་ལ་ཞོན་ནས་གླིང་ཆོས་འཕན་འཁོར་བཅས་ཐོག་གི་གསོད་དུ་འོང་བ་
ན། གླིང་ཆོས་འཕན་གྱིས་མདའ་འཕང་ནས་འབྲུག་གི་དཔྲལ་བ་གཏོར། འབྲུག་
རོ་རི་ཞོལ་དུ་ལྷུང་བ་ད་ལྟ་ས་སྨིས་བཞི་ལྔ་ཞིག་བརྐོས་ཚེ་འབྲུག་གི་རུས་པ་ཡོད་
པ་དེ་དང་། བདུད་རྗེ་བར་སྣང་ནས་སར་ལྷུང་ནས་བསད་པ་ས་དེར་སྦས་དེའི་
སྟེང་དུ་དཔལ་འཁོར་ལོ་སྡོམ་པ། དུས་འཁོར། ཐུགས་རྗེ་ཆེན་པོ་སོགས་ཀྱི་ཡང་

གླིང་གེ་སར་གྱི་ངེས་བརྗོད།
སྙིང་རྡོ་ལ་བརྐོས་ནས་བཞེངས་པའི་རྡོ་འབུམ་ད་ལྟའང་མཇལ་རྒྱུ་ཡོད། འདི་ནི་
སེར་ཤུལ་རྫོང་གི་མངའ་ཁུངས་ཨ་རིག་རྫའི་ས་མ་ཆུའི་མདོ་ཟེར་བ་དེ་ན་ཡོད།
དེར་གླིང་ཆོས་འཕན་གྱི་བཙུན་མོ་གསུམ་ལ་བུ་གསུམ་སྐྱེས་པ་ལ། གསེར་
བཟའ་ལ་གསེར་བའི་ལྷ་ཡག་དར་དཀར། འོམ་བཟའ་ལ་འོམ་བུའི་སྤྱང་ཁྲི་དཔ་
འ་རྒྱལ། སྤྱང་བཟའ་ལ་སྤྱང་བུ་དགྲ་རྒྱལ་འབུམ་མེ་གསུམ་གྱི་རྒྱུད་པ་ལ་གླིང་ཆེ་
་འབྲིང་ཆུང་གསུམ་གྱི་མི་རྒྱུད་ཆད། དེ་ལས་ཆུང་རྒྱུད་ནི། སྤྱང་བུ་དགྲ་རྒྱལ་
འབུམ་མེའི་སྲས་ཐོག་ལྷ་འབུམ། དེའི་སྲས་ཆོས་ལ་འབུམ། དེས་རོང་བཟའ།
སྒ་བཟའ། རྨུ་བཟའ་གསུམ་ཁབ་ཏུ་བཞེས་པའི་སྲས། རོང་བཟའི་བུ་སྤྱི་དཔོན།
སྒ་བཟའི་བུ་གཡུལ་རྒྱལ་བྱུང་བ་ཧོར་ལ་ཤོར། རྨུ་བཟའི་བུ་སེང་བློན་བྱུང་
བ་ལ། སེང་བློན་གྱིས་རྒྱ་བཟའ་དང་འགོག་བཟའ་རོང་བཟའ་གསུམ་ཁབ་ཏུ་བ
ཞེས་པ་ལ་རྒྱ་བཟའ་ལ་རྒྱ་ཚ་ཞལ་དཀར་དང་། འགོག་བཟའ་ལ་འཛམ་གླིང་གེ་
སར་རྒྱལ་པོ་དང་། རོང་བཟའ་ལ་རོང་ཚ་གེ་འཕན་དམར་ལེབ་འཁྲུངས། འདིའི་
ལོ་རྒྱུས་རྒྱས་པ་འཁྲུངས་གླིང་སོགས་ལས་རྟོགས་པར་བྱའོ། །འདིར་མཁས་
འི་དབང་པོ་འཇུ་དགོན་པ་སྤྲུལ་སྐུས་མི་རབས་དུ་མའི་སྔོན་དུ་བྱོན་པའི་རྫ་ཆུ་ཁའི་
གཏེར་སྟོན་ཚད་མ་ཨོ་རྒྱན་པདྨ་ཐེག་མཆོག་རྡོ་རྗེའི་གཏེར་སྒྲུང་འཁྲུངས་གླིང་པདྨ་
དཀར་པོ་རྒྱུ་མཚན་ཡང་དག་ཏུ་བཀོད་ནས་གླིང་གི་གདུང་རབས་གསུངས་ཡོད་
པ་ཡང་འདི་དང་ཧ་ཅང་མཐུན** ས441 ། ས་ཡང་མཁས་དབང་ལྡོང་ནོར་སྡེ་དང་། དམུ་

གླིང་གེ་སར་གྱི་ངེས་བརྗོད།
དགེ་བསམ་གཏན་སོགས་ཀྱིས་བོད་མི་བུ་གདུང་དྲུག་གི་རུས་མཛོད་ལས་དྲངས་
པའི་གླིང་གི་མི་རབས་ཀྱི་རུས་མཛོད་ཁོལ་དུ་ཕྱུང་ནས་གེ་སར་དཔྱད་རྩོམ་བཤད་
པ་འདི་དག་དོན་རྒྱས་བསྡུས་རེ་ཡོད་པ་ཙམ་ལས་ཤིན་ཏུ་མཐུན། ཡང་མགོ་ལོ
ག་རུས་མཛོད་སོགས་འདི་ཉིད་ཡང་དག་ཏུ་སྒྲུབ་བྱེད་ལས་ཐ་དད་དུ་མ་སོང་།
གངས་ཅན་མཁས་པའི་དབང་པོ་རྗེ་བླ་མ་མི་ཕམ་འཇམ་དཔལ་དགྱེས་པའི་རྡོ་རྗེ།
གཏེར་ཆེན་ལས་རབས་གླིང་བ། རིག་འཛིན་འགྲོ་འདུལ་དཔའ་བོ་རྡོ་རྗེ་
སོགས་དམ་པ་དུ་མས་དག་ཐེར་མཛད་པའི་འཁྲུངས་གླིང་མེ་ཏོག་ར་བ་ལས།
འདི་ལྟར་ཚིག་ཇི་མ་ཇི་བཞིན་དུ་གསུངས། སྒྲུང་འདིའི་མཇུག་གི་ཡིག་ཆུང་
སྐབས། འཁྲུངས་གླིང་མི་འདྲ་བ་བཞི་ལྔ་རེ་མཇལ་ཡང་ཡིད་གཏོད་འཕེལ་བ་
འདི་ཙམ་ཡིན་ཞེས། དངོས་སུ་གསུངས་ཡོད་པ་དང་ ། གོང་གི་མཁས་གྲུབ་དམ་
པ་རྣམས་ཀྱིས་གསུང་གི་དབུགས་དབྱུང་བ་རེད་ཅེས་ད་ལྟ་འདས་ཟིན་པའི་
མཁན་ཆེན་དུ་མ་ཞིག་གིས་རང་གི་རྣ་བར་གསུངས། ཡང་མི་རབས་དང་རུས་
རྒྱུད་མ་ཆད་པ་ནི། ད་ལྟ་འབྲི་རྫ་རྨ་གསུམ་གྱི་ས་ཆ་ན་ཡོད་པའི་རུས་ཤོག་སོ་སོ
འི་རུས་མཛོད་རྣམས་དང་། མཁས་དབང་དམུ་དགེ་བསམ་གཏན། ལྡོང་ནོར་སྡེ་
སོགས་ཀྱིས་རྒྱས་པར་གསུངས་ཟིན་པས། དེ་ཡང་བཤད་ཀྱི་ངལ་བ་མི་དགོས་ལ།
རྒྱས་པར་ཤེས་འདོ ད་ན་མཁས་པ་དེ་དག་གི་ལེགས་བཤད་རྣམས་ལ་
གཟིགས་པར་འཚལ།
55

གླིང་གེ་སར་གྱི་ངེས་བརྗོད།
དྲུག་པ་གེ་སར་འཁྲུངས་པའི་དུས་ཚིགས་ལ་བཞེད་སྲོལ་མི་མཐུན་པ་
འགའ་ལ་དཔྱད་པ་དང་དུས་ཚིགས་ཡང་དག་གསལ་བར་བསྟན་པ་ནི།
སྤྱིར་གེ་སར་ནི་འཁྲུངས་འདས་ཀྱི་དུས་ཚིགས་མཁས་པ་རྣམས་ཀྱིས་གསལ་
བར་མ་བསྟན། བསྟན་ཡང་དགོངས་པ་མ་མཐུན་པས་གེ་སར་འདི་དངོས་ཡོད་
སྤྱི་ཚོགས་ཀྱི་ཁྲོད་དུ་མ་བྱུང། བྱུང་ན་འཁྲུངས་འདས་ཀྱི་དུས་ཚིགས་གསལ་བོར་
ཡོད་དགོས་ཟེར་མོད། དེ་བདེན་དེ་འཁྲུངས་འདས་ཀྱི་དུས་ཚིགས་གསལ་བོར་
ཡོད་ལ། གེ་སར་ནི་རབ་བྱུང་དང་པོ་དང་གཉིས་པའི་བར་དུ་བྱོན། འདི་དུས་
ཕྱོགས་ཀྱི་རྒྱལ་པོ་དང་རྒྱལ་ཕྲན་ཚོ་དཔོན་སོགས་རང་རྒྱུད་ང་རྒྱལ་ཞེ་སྡང་གདུག་
རྩུབ་ཀྱི་དུག་ཆུས་སྨྱོས་པའི་ཁེངས་སེམས་ཀྱི་དུད་ནག་དགུང་ལ་འཕྱོ་ཞིང་། ཆོས་
མིན་ནག་པོ་བདུད་ཀྱི་བསྟན་པ་ས་སྟེང་དུ་ཕྱུར་ནས། དམངས་ཚོགས་དང་སེམ
ས་ཅན་ཀུན་ལ་རྒྱུ་འབྲས་མེད་པའི་ཡ་ང་བ་འཇིགས་སུ་རུང་བའི་སྡུག་བསྔལ་གྱི་
འདམ་དུ་བཙུད་ནས་ཅི་བྱ་གཏོལ་མེད་ཀྱི་དུས་སྐབས་དེར། ཇི་སྐད་དུ། རྒྱ་མཚོ་
ཆུ་སྲིན་གནས་ཀྱི་རླབས། །དུས་ལས་ཡོལ་བར་འགྱུར་སྲིད་ཀྱང་། །ས་ནལ་བགདུལ་བ་
ར་བྱ་བའི་སྲས་རྣམས་ལ། །སངས་རྒྱས་དུས་ལས་ཡོལ་མི་སྲིད། །ཅེས་གསུངས་
པ་བཞིན་དུ་སྤྱིར་འགྲོ་བ་དྲུག །དགོས་འཛམ་བུ་གླིང་། ཁྱད་པར་དུ་བོད་ཁ་བ་

གླིང་གེ་སར་གྱི་ངེས་བརྗོད།
ཅན་གྱི་ལྗོངས་འདིར་གནས་སྐབས་ཀྱི་བདེ་བ་མཐར་ཐུག་གི་ཕན་བདེ་མ་འོངས་
པའི་དུས་ན་སངས་རྒྱས་ཀྱི་བསྟན་པ་སེམས་ཅན་ལ་བདེ་སྐྱིད་འབྱུང་བའི་ཆེད་དུ།
གེ་སར་ནོར་བུ་དགྲ་འདུལ། འཛམ་གླིང་མི་ཡི་ཉི་མ། གངས་ཅན་བོད་ཀྱི་སྐྱབས་
གཅིག ས་བཅུ་ཐོབ་པའི་སངས་རྒྱས། འཕགས་མཆོག་རིགས་གསུམ་མགོན་
པོའི་རྣམ་འཕྲུལ། ཨོ་རྒྱན་པདྨ་འབྱུང་གནས་ཀྱི་དངོས་སྤྲུལ། མངའ་བདག་ཁྲི་
སྲོང་ལྡེའུ་བཙན་གྱི་ཡང་སྲིད། བསྐལ་བཟང་སངས་རྒྱས་སྟོང་གི་ཕྲིན་ལས་སོགས་
གཅིག་ཏུ་བསྡུས་པ། ནག་ཕྱོགས་བདུད་ཀྱི་ཁ་གནོན། འཛམ་བུ་གླིང་གི་སྤྱི་རྗེ། །
གནམ་སའི་བར་གྱི་ཀ་བ། གཟུགས་ཅན་མི་ཡི་རྗེ་བོ། གཟུགས་མེད་སྡེ་བརྒྱད་
ལྷ་འདྲེའི་སྲོག་བདགསྙིགས་དུས་མུན་པ་འཇོམས་པའི་སྒྲོན་མེ། དཔལ་དང་
གཡང་གི་གཏེར་མཛོད་ཆེན་པོ་དེ་ཉིད། སྟེང་ལྷ་ཡིས་ཐུགས་རྒྱུད་བསྐུལ།
བར་མི་ཡིས་སྨོན་ལམ་དང་། འོག་ཀླུ་ཡིས་གྲོགས་དན་བྱས་ནས་མི་མཇེད་
འཇིག་རྟེན་དག་པའི་ཞིང་སྟོང་གསུམ་རབ་འབྱམས་བྱེ་བ་ཕྲག་བརྒྱ། དེ་ལས་
ཁྱད་པར་ལྷོ་འཛམ་བུ་གླིང་དེ་བས་ཀྱང་འཕགས་པ་ཐུགས་རྗེ་ཆེན་པོས་སྨོན་ལམ་
བཏབ་པའི་གདུལ་ཞིང་བོད་བྱང་ཕྱོགས་ཁ་བ་རི་བོའི་ཡུལ་ལྗོངས་འདིར་སྐུ་མ་
སེང་ནོར་བུ་དགྲ་འདུལ། ཡ་སེང་འཕྲུལ་གྱི་ལྡེའུ་མིག་རྒྱལ་མཆོག་འགྲན་
མེད་འཛམ་གླིང་སེང་ཆེན་དབང་གི་རྒྱལ་པོ་དང་འཁོར་རྒྱ་གར་གྲུབ་ཆེན་བརྒྱད་
ཅུ། འཛམ་གླིང་རྒྱན་དྲུག་མཆོག་གཉིས། བོད་ཀྱི་རྗེ་འབངས་ཉེར་ལྔ་སོགས་

གླིང་གེ་སར་གྱི་ངེས་བརྗོད།
དགོངས་པ་ཆོས་ཀྱི་དབྱིངས་ལས་ཐ་དད་མེད་པའི་སྟོབས་ཀྱིས་ཐུགས་བསྐྱེད་
སྨོན་ལམ་དུས་གཅིག་ལ་སྨིན་པའི་གེ་སར་རྒྱལ་པོ་དཔའ་བརྟུལ་དྭངས་སྨན་
སོགས་བོད་ཆེན་པོའི་ལྗོངས་འདིར་འཇིག་རྟེན་མིའི་གཟུགས་སུ་སྤྲུལ་ནས་དཔའ་
ནམ
མཛངས་བརྟུལ་ཕོད་རྫུ་འཕྲུལ་དྲག་རྩལ་སོགས་ལ་སུས་ཀྱང་འགྲན་ཟླ་བྲལ་བའི་
བཀའ་བློན་དཔའ་བརྟུལ་བརྒྱད་ཅུ། ཡང་བློན་སྟོང་དང་དགུ་བརྒྱ། ནང་བློན་
དཔའ་བརྟུལ་སུམ་ཅུ། ཡང་ཐུལ་དམ་པའི་མི་བདུན།ཞེ་བརྟུལ་ཁྲ་གླག་སྤྱང་
གསུམ། དམག་མི་བཀའ་འབངས་གྲངས་མེད་པ་ཞིག་འཛོམས། དེའི་དུས་སུ་
བཙུན་མོ་ཡང་འོག་མིན་གཡུ་ལོ་བཀོད་པ་ནས་རྗེ་བཙུན་འཕགས་མ་སྒྲོལ་མ་
སྤྲུལ་བའི་ལྷ་མོ་ཉེར་གཅིག་གནས་གསུམ་མཁའ་འགྲོའི་གཙོ་མོ་རྣམས་
ཀྱི་སྤྲུལ་པ་ཡང་སྤྲུལ་བསམ་གྱིས་མི་ཁྱབ་པ་ཞིག་འགྱེད་ནས་གླིང་དཔའ་བོ་
རྣམས་ཀྱི་དགྱེས་པ་བསྐྱེད་པའི་གྲོགས་དང་བོད་གངས་ཅན་ལ་དཔལ་གཡང་
བསྐྱེད་པའི་ཕྱིར་དུ་བྱོན་པ་སོགས་ནི་སྔོན་གྱི་ལོ་རྒྱུས་ཁུངས་ཐུབ་དང་། རྩོད་
མེད་ཡོངས་གྲགས་ཀྱི་མཁས་པ། སྒྲིབ་མེད་མངོན་ཤེས་ལྡན་པའི་ཚད་མའི་སྐྱེས་
ཆེན། རྒྱལ་བའི་བཀའ་གཏེར་ཐམས་ཅད་མ་བགྲོས་དགོངས་པ་གཅིག་ཏུ་མཐུན་
པ་ནི་གླིང་རང་གི་རྩ་བའི་ཁྱད་ཆོས་ཡིན་ལ། གླིང་རང་གི་སྒྲུང་གླུ་རྣམས་སུ། །
ག་ནནསཕོ་སྐྱེས་སྐྱེས་རྒྱ་གར་གྲུབ་ཆེན་དང་། །མོ་སྐྱེས་སྐྱེས་རྗེ་བཙུན་སྒྲོལ་མའི་རྣམ་སྤྲུལ་
ཡིན། །གསུངས་པ་འདི་རང་བསྟོད་རང་གིས་བྱས་པ་མིན་ཏེ་ངེས་པ་དོན་གྱི་

གླིང་གེ་སར་གྱི་ངེས་བརྗོད།
གཏམ་མོ། །དུས་ཚིགས་ལ་བཞེད་པ་མི་མཐུན་པ་མང་དུ་ཡོད་ཀྱང་། རྒྱལ་
པོ་སྲོང་བཙན་དང་ཁྲི་སྲོང་སོགས་ཀྱི་དུས་སུ་བོད་གཅིག་གྱུར་གྱི་བྱ་བ་དེ་རྒྱལ་པོ་
ཨུ་དུམ་སོགས་ཀྱི་དུས་ནས་རིམ་བཞིན་འཐོར་ཏེ་བོད་སིལ་བུའི་དུས་ཞེས་དེ་དུས་
བོད་དབུས་གཙང་སིལ་བུར་འཐོར་ཏེ། ལུང་བ་རེ་ལ་སྡེ་དཔོན་རེ། སྡེ་དཔོན་རེ་
ལ་བཙན་རྫོང་རེ། རང་སྡེ་སྲུང་བའི་དམག་ཉུང་ཤས་རེ་བསྒྲིགས་ནས་ཡོད་
པའི་སྐབས་རེད་ཅེས་བཤད་པའི་དུས་མེ་མཁའ་རྒྱ་མཚོའི་མཇུག་དང་རབ་བྱུང་
དང་པོ་དང་གཉིས་པའི་བར་དེར་གླིང་གི་བསྟན་པ་དར་བ་ཡིན་ལ་དེ་ལས་གླིང་གེ་
སར་ནི་རབ་བྱུང་དང་པོའི་ས་སྟག་ལ་འཁྲུངས་པ་ཡིན་ཏེ། འཁྲུངས་གླིང་མེ་ཏོག་
ར་བ། རྨ་ས་བཟུང་དར་དཀར་གྱི་མདུད་པ། རྟ་རྒྱུག་ནོར་བུ་ཆ་བདུན་གསུམ་ནི་
སྒྲུང་བ་གཅིག་གི་སྒྲུང་ཡིན་ལ། དེ་ནི་འཇུ་མི་ཕམ། མཆོག་གྱུར་བདེ་ཆེན་གླིང་པ།
གཏེར་ཆེན་ལས་རབས་གླིང་པ། ཨ་འཛོམས་འབྲུག་པ་འགྲོ་འདུལ་དཔའ་བོ་རྡོ་
རྗེ། ལབ་སྐྱབས་མགོན་དབང་ཆེན་དགྱེས་རབ་རྡོ་རྗེ་སོགས་ཀྱིས་སྒྲུང་བ་
དེ་ལ་གེ་སར་གྱི་དབང་དང་བཀའ་གཏད་དང་ཁྱད་པར་མི་ཕམ་རིན་པོ་ཆེའི་བརྡ་
གསང་ནོར་བུའི་མེ་ལོང་གི་དོན་ཁྲིད་གནང་ཞིང་བླ་མ་རྣམས་ཀྱིས་སྒྲུང་བ་དེ་ལ་
གེ་སར་བླ་མའི་རྣལ་འབྱོར་བསྙེན་སྒྲུབ་བྱོས་དང་ཆོས་སྒྲུང་སེམས་ལ་ཤར་འོང་
ཞེས་མགྲིན་གཅིག་ཏུ་ལུང་བསྟན་པ་ནི་རྟ་རྒྱུག་ནོར་བུ་ཆ་བདུན་གྱི་མཇུག་བྱང་
ཡིག་ཆུང་ལས་གསལ་ཞིང་། དེས་ན་མཁས་གྲུབ་དེ་དག་གིས་དག་ཐེར་

གླིང་གེ་སར་གྱི་ངེས་བརྗོད།
མཛད་པའི་སྒྲུང་གསུམ་པོ་ནི་ཕུགས་ཆེ་ཞིང་ཁུངས་བཙུན་པར་སྣང་བས་སྒྲུང་འདི་
དག་གིས་གེ་སར་དགུང་སྙིང་ས་སྟག་ཡིན་པར་བཤད། ཇི་ལྟར་བཤད་ཟེར་ན།
སའཁྲུངས་གླིང་མེ་ཏོག་ར་བ་ལས།འགོག་མོའི་རྨི་ལམ་དུ། གུ་རུ་པདྨའི་ལུང་བསྟན་
པའི་གླུ་ལས། གླང་ལོ་ནག་ཟླའི་ཡར་ཚེས་བརྒྱད། །དུས་ཆེན་ཚེས་བཟང་མགོ་
མ་ལ། །རྒྱལ་སྲས་མི་མིན་འཕྲུལ་གྱི་བུ། །ལྷུམས་སུ་ཞུགས་པའི་དུས་ལ་བབས།།
ཞེས་དང་ཡང་དེ་ལས། ནག་པ་ཟླ་བའི་ཚེས་བརྒྱད་ཀྱི་ནུབ་མོར་ཡབ་སེང་བློན་
བུ
དང་ལྷན་དུ་གཟིམས་པའི་རྨི་ལམ་དུ་མི་སེར་པོ་གསེར་གྱི་གོ་ཁྲབ་ཅན་མཛེས་
ཤིང་ཡིད་དུ་འོང་བ་ཞིག་བྱུང་ཞིང་བརྩེ་དུངས་འབྲལ་མི་ཕོད་པ་ལྟ་བུའི་དགའ་
བདེ་བཅས་རང་དང་ལྷན་དུ་ཉལ་བར་རྨིས་ཞེས་དང་། ཡང་དེ་ལས།སྐུ་མ་སེང་
ནོར་བུ་དགྲ་འདུལ་དེ་ཉིད་དགྲ་བླ་ཝེར་མ་རྣམས་ཉི་མ་དང་འོད་ཟེར་གྱི་ཚུལ་དུ་
འབྲལ་བ་མེད་པར་ཀླུ་མོའི་ལྷུམས་གཞལ་ཡས་ཁང་དུ་བྱིན་གྱིས་བརླབས་ཏེ།
ཟླ་དགུ་དང་ཞག་བརྒྱད་ཀྱི་བར་དུ་ལྷུན་གྲུབ་མཉམ་པ་ཆེན་པོའི་ཏིང་ངེ་འཛིན་གྱི་
ཟག་མེད་ཀྱི་བདེ་བ་ལ་རོལ་ཏེ་བཞུགས་སོ། །ཞེས་དང་། ཡང་དེ་ལས། དེ་
ནས་སྟག་གི་ལོ་རྒྱལ་ཟླ་བའི་ཚེས་བཅོ་ལྔའི་ཉིན་པར་སྔར་དང་མ་འདྲ་བར་ལུས་
ཤིང་བལ་གྱི་འདབ་མ་ལྟར་བདེ་ཡང་ལྷོད་འབོལ་དུ་སོང་བ་དང་། ཕྱི་གསལ་ནང་
གསལ་སྒྲིབ་ཐོགས་མེད་པར་སོང་བའི་སྣང་བ་ཞིག་བྱུང་ཞིང་ཉི་མ་ཤར་བ་དང་
ལྷན་དུ་ཞེས་གསུངས། འདི་དུས་ཕུ་བོ་དུང་ཁྱུང་དཀར་པོ་སོགས་ནས་གླིང་གེ་

གླིང་གེ་སར་གྱི་ངེས་བརྗོད།
སར་རྒྱལ་པོ་འཁྲུངས་པར་གསུངས། དེས་ན་འདིའི་དོན་གོ་སླ་མོད། གླིང་
ལོ་ནག་ཟླའི་ཚེས་བརྒྱད་ལ་མ་ཡུམ་གྱི་ལྷུམས་སུ་ཞུགས་པ་དང་། ཟླ་དགུ་དང་
tཞག་བརྒྱད་ཀྱི་བར་དུ་ལྷུམས་སུ་གནས་པར་མཛད། སྟག་གི་ལོར་སྐུ་འཁྲུངས་
པར་གསུངས། དེ་ལྟར་ཡིན་ན་སྟག་ལོ་བ་ཡིན་པར་ཤེས་ཀྱང་ས་སྟག་ཡིན་པའི་
རྒྱུ་མཚན་གང་ཡིན་ཟེར་ན།མི་ཕམ་རྟ་རྒྱུག་ནོར་བུ་ཆ་བདུན་ལས། དགུང་ལོ་བཅུ་
གཉིས་པ། ཁྱུ་མཆོག་འཛིན་མའི་ཁམས་ལ་དབང་བསྒྱུར་བའི། །ལྕགས་ཁམས་
སྟག་ཟླ་བའི་ཚེས་བརྒྱད་ཀྱི་ཐོ་རེངས་ཁར་མ་ནེ་ནེ་གནམ་སྨན་དཀར་མོ་དེས།
སེང་གེ་དཀར་མོ་ཞབས་ལ་ཆིབས། ལུང་བསྟན་མཁའ་འགྲོ་འབུམ་གྱིས་
བསྐོར་ནས་ཇོ་རུ་ལ་ལུང་བསྟན་འདི་གསུངས་སོ། །ཞེས་རྟ་རྒྱུག་དགོས་པར་ལུང་
བསྟན་པ་ལྟར་རོ། །དེས་ན་ཁྱུ་མཆོག་འཛིན་མའི་ཁམས་ལ་དབང་བསྒྱུར་བའི་
ཞེས་གསུངས་དེ་ནི་ཁྱུ་མཆོག་ཞེས་པ་ལོ་རྟགས་བཅུ་གཉིས་ལས་གླང་དང་འཛིན་
མ་ཞེས་པ་ལོ་ཁམས་ས་ཡིན་ལ་དེས་ན་ཁྱུ་མཆོག་འཛིན་མའི་ཁམས་ལ་དབང་
བསྒྱུར་བ་ནི་ས་གླང་དངོས་སུ་བསྟན། གེ་སར་དགུང་ལོ་བཅུ་གཉིས་བཞེས་དུས་
ལོ་དེར་ས་གླང་ཡིན་པ་གསལ་བོར་བསྟན། དེ་ཡིན་ཚེ་འཁྲུངས་ལོ་ས་སྟག་ལ་
དངོས་སུ་ཁེལ། སྤྱིར་ཧོར་གླིང་གཡུལ་འགྱེད་གསར་རྙིང་བཞི་ལྔ་རེ་ཡོད་པ་དང་དང
བྲག་དགོན་པའི་ཆོས་འབྱུང་སོགས་དང་འགྲིགས་ན་བཟང་མོད་ཀྱང་། ཧོར་
གླིང་གཡུལ་འགྱེད་རྣམས་ཀྱིས་སྒྲུང་རེས་ལམ་རེ་བླངས་འདུག །དེ་ལས་དག་མ་

གླིང་གེ་སར་གྱི་ངེས་བརྗོད།
གང་ཡིན་ཤེས་དཀའ། དེ་དག་དང་མ་འགྲིགས་ཚེ་མི་འཐད་ན་དེ་དག་ལ་ནང་
འགལ་དུ་མ་ཞིག་ཡོད་པ་རྣམས་འགལ་སྤོང་གྱིས་ཤོག་དང་དེ་ནས་བསྒྲིགས་
ན་ཆོག་གོ། །བྲག་དགོན་པའི་ཆོས་འབྱུང་ན་ལྕགས་བྱི་དང་ཆུ་སྦྲུལ་ལ་འདོད་
མཁན་གཉིས་སྣང་བས་ཞེས་བཤད་ཀྱང་གཉིས་སྣང་བས་ཞེས་བཤད་པ་ནི། དེ་
དུས་འགའ་རེས་ལྕགས་བྱི་དང་འགའ་རེས་ཆུ་སྤྲུལ་ཡིན་པ་འདྲ་ཞེས་ཡུལ་དེའི་སྐྱེ་
བོ་འགས་བཤད་སྲོལ་ཙམ་ཞིག་བྲིས་པ་དངོས་སུ་བསྟན། ཡང་མཁས་པ་འདིས
་གསུངས་ཕུགས་འདི་ཡོད་ཅེས་མ་བསྟན་མོད། 13འདི་ལ་འགའ་ཞིག་གིས་སྒྲོལ་
མ་འདོན་མ་ཤེས་པར་གེ་སར་བྱི་བའི་ལོ་བྱུང་མ་ཞེས་པ་འདི་སྒྲོལ་མ་ལས་གེ་སར་
འགྲེལ་ལོག་བྱེད་པའི་ཁ་སྲོལ་ཞིག་ཡོད་པ་དེ་ཁུངས་ལུང་བཤད་མཁན་རྣམས་
ཀྱིས་བདེན་དུ་བཟུང་ནས་བྲག་དགོན་པ་ལ་སྨྲས་པ་འདྲའོ། །དེས་ན་དེ་དག་ལ་
འགྲིགས་དགོས་པའི་རྒྱུ་མཚན་མེད་དོ། །ཡང་བློ་གྲོས་རྒྱ་མཚོས་བྲིས་པའི་ལོ་
རྒྱུས་ལས། རབ་བྱུང་དང་པོའི་ས་སྟག་ལ་འཁྲུངས་པར་བཤད། སྡེ་དགེའི་ལོ་
རྒྱུས། བྱ་བྲལ་སངས་རྒྱས་རྡོ་རྗེ་སོགས་ཀྱིས་ཀྱང་དུས་ཚིགས་རབ་བྱུང་རེ་ནོར་
བ་མས་ས་བ་ལས་ས་སྟག་ཡིན་པར་བཤད། དུས་ཚིགས་རབ་བྱུང་ནི་ཡིག་ནོར་ཡིན་ལས་
ཆེ། ཡང་གེ་སར་གྱི་ལོ་རྒྱུས་ཞན་ཞིག་གིས་བཤད་པ་ལྟར་ན། སྤྱི་ལོ་༡༠༤༠ལ་བ་
རྩམས་པའི་རྒྱའི་ལོ་རྒྱུས་གེ་སར་ཨར་བང་ལས་གེ་སར་ས་སྟག་ལ་འཁྲུངས་པར་

གླིང་གེ་སར་གྱི་ངེས་བརྗོད།
བཤད་པ་སོགས་དང་བདུད་འཇོམས་ཆོས་འབྱུང་། ཀུན་མཁྱེན་མི་ཕམ། མཁྱེན་
བརྩེའི་རྣམ་ཐར་སོགས་བསྒྲང་བར་མི་ལང་བ་ཞིག་གིས་ས་སྟག་ལ་འཁྲུངས་པར་
གསུངས།ལྕགས་བྱི་དང་ཆུ་སྦྲུལ་དུ་བྱས་ན་ལོ་རྒྱུས་ཆེན་པོ་འདི་དག་དང་མཁས་
པ་ཆེན་པོ་འདི་དག་ཐམས་ཅད་ལ་འགལ་ཞིང་དོར་དགོས། དེའི་རྗེས་ན་ཡིད་
གཏོད་ཁེལ་བའི་ལོ་རྒྱུས་ཞིག་ནམ་ཡང་རྙེད་པར་མི་འགྱུར་རོ། ། གེ་སར་དཔྱད་
རྩོམ་ལ་གཞན་གྱིས་དྲངས་པ་ལྟར་ན། ཡང་བསྟན་འགྱུར་གྱི་སྒྲ་རིག་པའི་སྡེ་ཚན་
གཤམ་དུ་བཞུགས་པའི་དག་ཡིག་སྨྲ་སྒོའི་མཚོན་ཆ་ལས། རྒྱ་གར་གྱི་པཎ་ཊི་ཏ་
ནོར་བཟང་གྲགས་པས་ཙན་བྱ་ཀ་ར་ཎའི་ཡན་ལག་རབ་ཏུ་བྱེད་པ་སྨྲ་བའི་སྒོ་
ཞེས་བྱ་བ་ཞིག་བརྩམས་པ་ལས་པཎྜི་ཏ་འདི་དང་དཔལ་ལྡན་ནཱ་རོ་བ་གཉིས་ཀྱི་
སློབ་མ་པཎྜི་ཏ་སྨྲཏི་ཛྷཱ་ན་ཀརྟི་དྲན་པ་ཡེ་ཤེས་གྲགས་པ་བོད་དུ་ཕེབས་ནས་
འབྲོམ་སྟོན་པ་དང་གླིང་གེ་སར་རྒྱལ་པོའི་སློབ་དཔོན་མཛད་ཞེས་གསུངས་པ་
དང༌། ཡང་དེབ་ཐེར་སྔོན་པོ་ལས། དེ་དང་མཚུངས་པར་སྨི་ཏི་ཁམས་ན་བཞུགས་
དུས་ནི་རབ་བྱུང་གོང་གི་ལྕགས་སྤྲེལ་སྤྱི་ལོ་ཆིག་སྟོང་ཉི་ཤུ་ཡས་མས་དང་རབ་
བྱུང་དང་པོའི་ས་ཡོས་སྤྱི་ལོ་༡༠༣༩ཡས་མས་བར་ཡིན་ལ་འདི་དུས་གླིང་རྗེ་ས་
སྟག་ལ་འཁྲུངས་ནས་ལོ་གཅིག་ལོན་ཡོད་པའི་ལོ་རྒྱུས་བདེན་པ་ཡོད་ལ་མཁྱེན་
བརྩེའི་རྣམ་ཐར་དུ་ཀདམ་པ་དང་གེ་སར་དུས་མཉམ་པར་གསུངས་པ་ནི་གེ་སར་
དགུང་ལོ་བརྒྱད་ཅུ་གྱ་ལྔ་རབ་བྱུང་གཉིས་པའི་ཆུ་སྟག་ལ་ཀཿདམ་པ་འཁྲུངས་

གླིང་གེ་སར་གྱི་ངེས་བརྗོད།
ཞེས་དགེ་པཎ་དང་བདུད་འཇོམས་འཇམ་དབྱངས་རྒྱལ་མཚན་གྱི་ཀཿཐོག་ཆོས་
འབྱུང་སོགས་ལས་གསུངས། རླངས་སྟོན་བྱང་ཆུབ་ཀྱི་ལུང་བསྟན་ལྟར་ན། ཀ
དམ་པ་འཁྲུངས་ནས་ལོ་གསུམ་གྱི་དུས་གེ་སར་དགུང་ལོ་གྱ་བརྒྱད་བཞེས། དེའི་
ཚེ་གེ་སར་སྐུ་གཤེགས།དེ་ཡིན་ན་དུས་མཉམ་བཤད་ཀྱང་མི་འགལ་ཏེ་གེ་སར་
དོས་ཡོད་དོ། །བསྟན་རྩིས་ཀུན་བཏུས་ལས། རབ་བྱུང་གཉིས་པའི་ས་སྟག་ལ།
བདུད་འཇོམས་ཀྱིས་མཛད་པའི་རྙིང་མའི་ཆོས་འབྱུང་དུ་ལོ་འདིར་གླིང་གེ་སར་
འཁྲུངས་པར་བཤད་པ་ལྟར་ན་གླིང་གི་པཎྜི་ཏ་སྨྲི་ཏིའི་ཞབས་ལ་གཏུགས་པའི་
དུས་ཚིགས་ལ་འགྲིགས་མིན་དཔྱད་དགོས་ཞེས་གསུངས་ཀྱང་། དེ་ཁོང་གིས་
ཞིབ་ཏུ་མ་གཟིགས་པ་འདྲ། བདུད་འཇོམས་ཀྱིས་རབ་བྱུང་གཉིས་པ་ཤར་བ་ན་
གེ་སར་དགུང་ལོ་ལྔ་བཅུ་ལོན་ཡོད་པར་ཆོས་འབྱུང་དངོས་ཀྱི་ནང་ན་ཡོད། ཡི་གེ་
༽
ཤེས་མཁན་ཞིག་གིས་དེར་ལྟོས་དང་ནོར་ཅི་ལ་དགོས། སྨྲ་ཏིའི་ཞབས་ལ་
གཏུག་པའི་དུས་ཚིགས་འགྲིགས་མིན་དཔྱད་དགོས་ཟེར་བ་བདེན་མོད།
ལྷོ་རུང་ཆོས་འབྱུང་ལས། མེ་མཁའ་རྒྱ་མཚོའི་མཇུག་དང་ཉེ་བའི་མེ་བྱ་ལ་
མར་བ་ལོ་ཙཱ་འཁྲུངས་པར་གསུངས། དེ་ཡིན་ན་བོད་རབ་བྱུང་དང་པོ་ཤར་ཚེ་
མར་བ་དགུང་ལོ་སུམ་བཅུ་ཐམ་པ་འབྲོམ་སྟོན་པ་དགུང་ལོ་ཉི་ཤུ་རྩ་གསུམ་ཡིན།
སྨི་ཏི་དང་མར་བ་གཉིས་ཀ་ནཱ་རོའི་སློབ་མ་ཡིན་པར་གསུངས། དེབ་སྔོན་དུ་
འབྲོམ་སྟོན་པས་སྤྱི་ཏི་ལས་ལོ་ཙཱ་བསླབ་གསུངས་པས་སྨྲ་ཏིའི་སློབ་མ་འབྲོམ་

གླིང་གེ་སར་གྱི་ངེས་བརྗོད།
སྟོན་པ་ཡིན་པ་འཁྲུལ་མེད་དུ་བསྟན། དེ་ལྟར་ན་སྤྱི་ཏི་དང་མར་བ་འབྲོམ་སྟོན་པ་
གསུམ་དུས་མཉམ་ཡིན་པར་གསུངས། མེ་བྱ་ལ་མར་བ་འཁྲུངས་ཞེས་ལྷོ་རུང་
ཆོས་འབྱུང་ལས་གསུངས། ཡང་ཆུ་བྱི་ལ་མར་བ་ལོ་ཙཱ་འཁྲུངས་ཞེས་ཚེ་ཏན་
ཞབས་དྲུང་གི་བསྟན་བརྩིས་ཀུན་བཏུས་ལས་གསུངས། སྔ་མ་ལྟར་ན་མར་བ་
ལོ་ཙཱ་དགུང་ལོ་བརྒྱད་ཀྱི་ཐོག་ཤིང་འབྲུག་ལ་འབྲོམ་སྟོན་པ་འཁྲུངས་ཞེས།
ལས་ཆེན་བཀའ་གདམས་ཆོས་འབྱུང་། དུ་ཀཱུ་ལ། བེ་དཀར། སུམ་པའི་ཆོས་
འབྱུང་སོགས་ཀྱིས་བཤད། དེབ་སྔོན་དུ་ཤིང་སྦྲུལ་ལ་འབྲོམ་སྟོན་པ་འཁྲུངས་
པར་བཤད། རིམ་ལྔ་གསལ་སྒྲོན་ལས། སྤྱི་ཏི་ནི་ནཱ་རོ་བ་དང་ཡེ་ཤེས་སྙིང་པོ་
གཉིས་ཀའི་སློབ་མ་ཡིན་ཞེས་གསུངས། རྒྱུ་མཚན་དེ་དག་གི་ཕྱིར་ན་སྤྱི་ཏི་དང་
མར་བ་གཉིས་ན་རོའི་སློབ་མ་ཡིན་པའི་ཆ་ནས་དུས་མཉམ་ཡིན་པ་ཤེས་ཐུབ།
ནབསྟན་རྩིས་ཀུན་བཏུས་ལས། མར་བ་ཆུ་བྱི་སྤྱི་ལོ་༡༠༡༤ ལ་འཁྲུངས་པར་
གསུངས། དེ་ཡིན་ན་མར་བ་ལོ་ཙཱ་དགུང་ལོ་ཉི་ཤུ་རྩ་བདུན་དང་སྤྱི་ལོ་གཅིག་
སྟོང་སུམ་ཅུ་སོབརྒྱད་ལ་གེ་སར་འཁྲུངས། རབ་བྱུང་གཉིས་པའི་ལྕགས་འབྲུག་
སྤྱི་ལོ་༡༠༤༠ལ་ནཱ་རོ་སྐུ་གཤེགས་ཞེས་མར་བའི་རྣམ་ཐར་དང་། ལས་
ཆེན་ཆོས་འབྱུང་། སུམ་པ་སོགས་ཀྱིས་གསུངས། སྨི་ཏི་ནཱ་རོའི་སློབ་མ་ཡིན་
ཞེས་གོང་དུ་བསྟན། དེས་ན་སློབ་དཔོན་གྱི་ལོའི་ཆེ་སློབ་མ་མིན་པ་སུས་ཀྱང་
ཤེས་ནུས་སོ། །རྒྱུ་མཚན་དེའི་ཕྱིར་ན་གེ་སར་གྱི་སྨི་ཏི་དོས་ཡོད་མེད་ཀྱི་དོགས་

གླིང་གེ་སར་གྱི་ངེས་བརྗོད།
པ་མི་དགོས་སོ། །ཡང་བྲག་སྒོམ་པའི་ཆོས་འབྱུང་དུ་དྲུག་ཅུ་སྐོར་འདིར་གླིང་རྗེ་
གེ་སར་བྱོན་རླངས་ཨ་མི་བྱང་ཆུབ་འདྲེ་བཀོལ་དང་སྨྲ་ཏི་ལ་ཆོས་ཞུས་ཞེས་
གསུངས། ཡང་བྲག་སྒོམ་པས་གང་ཡིན་ཡང་རབ་བྱུང་དང་པོ་ཚུགས་ཁ་མའི་
དྲུག་ཅུ་སྐོར་དེར་གཏོགས་ཞེས་བཤད་པ་ནི་རབ་བྱུང་དང་པོ་ཚུགས་མ་ཁད་ཀྱི་
དྲུག་ཅུ་སྐོར་དེར་གཏོགས་ཟེར་བ་བསྡུས་ཚིག་ཏེ་ཚུགས་ཁ་མ་ཞེས་བཤད་པ་ལ་
མི་གོ་རྒྱུ་མི་འདུག་མོད། དེ་མིན་མེ་མཁའ་རྒྱ་མཚོའི་མཇུག་གམ་ཡང་ན་འདས་
ཚིག་ཞིག་མི་བཤད་པར་རབ་བྱུང་དང་པོའི་ཚུགས་ཁ་མ་ཅིའི་ཕྱིར་བཤད།
ལྕགས་བྱི་དང་ཆུ་སྦྲུལ་ལ་འདོད་ཀྱང་རབ་བྱུང་དང་པོའི་ནང་དུ་འདོད་པ་ནི་ཐག་
བཅད་འདུག །རབ་བྱུང་དང་པོའི་ས་སྟག་ལ་སྤྱི་ལོ༡༠༣༨འདི་དུས་འབྲོམ་སྟོན་པ་
དགུང་ལོ་སུམ་ཅུ་སོ་ལྔ་གཞེས་ཡོད་ཅེས་ལས་ཆེན་བཀའ་གདམས་ཆོས་འབྱུང་།
དུ་ཀཱུ་ལ། བེ་དཀར། སུམ་པའི་ཆོས་འབྱུང་སོགས་ཀྱིས་དགོངས་པ་ཡིན་ལ།
དེབ་སྔོན་ལྟར་ན་སོ་བཞི་ཡིན་ནོ། །དེས་ན་འབྲོམ་སྟོན་པ་དང་སྨི་ཏི་དུས་མཉམ་
ཡིན་པ་གོང་དུ་བཤད་ཟིན། དེའི་ཕྱིར་ན་སྤྱི་ཏི་ཡང་དགུང་ལོ་མཐོ་ན་བདུན་ཅུ་
ཡས་མས་ཞིག་ཡིན་ཆོག་མོད། དེ་ལྟར་ན་མཁས་དབང་ཚེ་ཏན་ཞབས་དྲུང་
ས་གིས་དྲུག་ཅུ་སྐོར་འདིའི་དཀྱིལ་དུ་པཎྜི་ཏ་སྨྲི་ཏི་ཛྙཱ་ན་ཀིརྟི་རྒྱ་གར་ནས་བོད་དུ་
ཕེབས་ཏེ་བཞུགས་པའི་སྐབས་སོ་སོགས་གསུངས་པ་རབ་བྱུང་དང་པོའི་ནང་དུ་
གོ་དགོས་པ་ཐག་ཆོད་མོད། རབ་བྱུང་དང་པོའི་ས་སྟག་ལ་གེ་སར་སྐུ་འཁྲུངས་

གླིང་གེ་སར་གྱི་ངེས་བརྗོད།
བོད་ལྕགས་འབྲུག་གི་ལོ་སྤྱི་ལོ་གཅིག་སྟོང་བཞི་བཅུ་ཐམ་པ་ལ་ཇོ་བོ་བོད་དུ་
ཕེབས་ཞེས་ལས་ཆེན་བཀའ་གདམས་ཆོས་འབྱུང་ལས་གསུངས། ཇོ་བོ་བོད་དུ་
ཕེབས་དུས་སྤྱི་ཏི་བོད་ན་ར་ལུག་གི་རྫི་བོ་བྱས་ཚུལ་གསན་ཚེ་ཇོ་བོ་བཤུམ་ནས་
ཨ་ཁ་ཁ། ཁྱེད་བོད་འདི་བསོད་ནམས་རེ་ཆུང་། ངེད་རྒྱ་གར་ཤར་ནུབ་གཉིས་ན་
སྤྱི་ཏི་ལས་ལྷག་པའི་པཎྜི་ཏ་མེད་ཅེས་གསུངས་པས་གཟོད་སྤྱི་ཏི་པཎྜི་ཏ་ཡང་
རབས་ཞིག་ཡིན་པ་ཤེས་ཏེ་དཔྱལ་འབྱུང་གནས་རྒྱལ་མཚན་གྱིས་ར་ལུག་གི་
བདག་པོ་ལ་གསེར་བྱིན་ནས་བླུས་ཞེས་དེབ་སྔོན་ལས་བཤད་པ་ལྟར་ན་གཟོད་
སྤྱི་ཏི་བྲན་ཐང་དུ་བྱོན་ནས་མ་ཡུམ་གྱི་སྐྱེ་བ་རྗེས་མ་བདེ་འགྲོ་ཐོབ་བྱེད་ལ་དེའི་སྐྱེ་
བའི་ལུས་ཕུང་གི་སཱཙྪ་བཏབ་ནས་ཅུང་ཟད་འགོར་ཡོད་མོད། འདི་དུས་
གེ་སར་ས་སྟག་ལ་འཁྲུངས་ནས་དགུང་ལོ་གསུམ་བཞི་བཞི་ལྔ་གང་ཡིན་
ཡང་སྨི་ཏི་ལས་ཆོས་ཞུ་ཆོག་ལ་ཇོ་རུ་ཕར་བྱོན་ན་བྱོན་ཐུབ་པའི་ནུས་པ་ཡོད།
སྨྲི་ཏི་ཚུར་བྱོན་ན་བྱོན་ཆོག་སྟེ་རྒྱ་གར་ནས་བོད་ཡུལ་མ་ཟད་མདོ་ཁམས་
བྲན་ཐང་བར་ཕེབས་ཐུབ་ན་དེ་ལས་ལྕི་མདོ་རུ་ཉིན་ལམ་ཙམ་ལས་མེད་པས་
ཕེབ་ཐུབ་པར་མངོན་ནོ། །མ་ཚད་མ་ཡུམ་བོད་ཡུལ་མདོ་ཁམས་བྲན་ཐང་དུ་སྐྱེ་
ཡོད་པ་ཤེས་མཁན་ཞིག་གིས་ཡང་གེ་སར་གྱི་བླ་མ་བྱ་དགོས་པའི་དགོས་ཆེད་
ཡང་ཅིའི་ཕྱིར་མི་ཤེས། ཡང་བྲག་དགོན་པའི་ཆོས་འབྱུང་དུ།དྲུག་ཅུ་སྐོར་འདིར་
གླིང་རྗེ་གེ་སར་བྱོན། རླངས་ཨ་མི་བྱང་ཆུབ་འདྲེ་བཀོལ་དང་སྤྱི་ཏི་ལ་ཆོས་ཞུས་

གླིང་གེ་སར་གྱི་ངེས་བརྗོད།
གསུངས་པས་རླངས་བྱང་ཆུབ་འདྲེ་བཀོལ་གྱི་འཁྲུངས་ལོ་དངོས་སུ་མ་བཤད་
ཀྱང་འདས་ལོ་མེ་ཕོ་འབྲུག་གི་ལོ་ཞེས་པོ་ཏི་བསེ་རུ་ལས་ཀྱང་གསལ། འདི་ལ་
ཡིག་ནོར་ཅུང་ཟད་རེ་ཡོད། དཔེར་ན། པོ་ཏི་བསེ་རུ་ལས། སྤྱན་སྔ་གྲགས་
པ་འབྱུང་གནས་ཀྱི་སྐུ་ཚེའི་རིང་བྱུང་བའི་དོན་ཆེན་འགའི་ལོ་ཚིགས་དཔྱད་པ་
ལས།ཤིང་མོ་ལུག་གི་ལོ་ལ་འཁྲུངས་ནས་ནི། །ད་ལྟ་ཤིང་ཕག་ཐམས་ཅད་
འདུས་པ་ཡན། ། ལོ་གྲངས་ཉིས་བརྒྱ་དགུ་བཅུ་གོ་ལྔ་ལོན། །གསུངས་པས་དེར་
ཞིབ་ཏུ་དཔྱད་ན། ལོ་ཉིས་བརྒྱ་དགུ་བཅུ་གོ་ལྔའི་བར་གསུངས། དེའི་ན་ཤིང་
ལུག་འཁྲུངས་ལོ་དང་ཤིང་ཕག་འདས་ལོར་གསུངས་པས་ཤིང་ལུག་ལོ་ཉིས་བརྒྱ་
གོ་ལྔར་ས་གླང་བབ་པ་ལས་ཤིང་ཕག་ལ་མི་བབ། ལོ་ཉིས་བརྒྱ་གོ་ལྔ་ལས་
ལོ་བཅུ་བཞི་འཕྲི་ན་ཤིང་ཕག་ལ་ཁེལ། དེ་ཡིན་ན་ལོ་ཉིས་བརྒྱ་བརྒྱད་ཅུ་ལ་
བབས་པ་ལས་ཉིས་བརྒྱ་གོ་ལྔར་མི་བབས། གང་ལྟར་ལོ་བཅུ་བཞིའི་མི་
འགྲིགས་མོད། དེ་པོ་ཏི་བསེ་རུའི་སྐྱོན་མིན་ཡང་ཡིག་ནོར་ཡིན། གཞན་ཡང་
རྟ་དང་སྟག་ནོར་བ་སོགས་ཡིག་ནོར་དུ་མ་ཞིག་མཆིས། དེའི་ཕྱིར་རླངས་བྱང་
ཆུབ་འདྲེ་བཀོལ་གྱི་འདས་ལོ་མེ་འབྲུག་ལ་གསུངས་ཡང་དེ་མི་འཐད་ཡིག་ནོར་
ཡིན་ཏེ་ཆུ་འབྲུག་ཡིན་པ་དོན་གྱིས་ཤེས་ནུས། ཡི་གེ་དེ་གློག་ཀླད་དམ་ཞུ་དག་པ་
སོགས་ཀྱིས་མེ་ཆུ་ཙམ་གྱི་ཡིག་འབྲུ་རེ་ནོར་ནས་ཡིག་སྐྱོན་ཤོར་བ་ཡིན་ནོ། །དེའི་
ན་ཆུ་འབྲུག་འདས་ལོ་ནས་དེད་ན་པོ་ཏི་བསེ་རུ་ལས་ང་རྣལ་འབྱོར་བའི་ལུས་འདི་

གླིང་གེ་སར་གྱི་ངེས་བརྗོད།
ལ་བོད་དུ་འདུག་པ་དེ་ཙམ་ཡིན།མི་ལོ་བརྒྱ་དང་བརྒྱད་བར་བསྡད། །ཞེས་
གསུངས་པས་ལོ་བརྒྱ་དང་བརྒྱད་ཡར་དེད་ན་ཤིང་སྦྲུལ་ཏེ་སྤྱི་ལོ༡༠༠༥འདས་ལོ་
བཤད་ན་སྤྱི་ལོ༡༡༡༢ཆུ་འབྲུག་ཡིན་ལ། རླངས་བྱང་ཆུབ་འདྲེ་བཀོལ་དགུང་ལོ་
སུམ་ཅུ་སོ་བཞིའི་དུས་སུ་གེ་སར་སྐུ་འཁྲུངས་བྱང་ཆུབ་འདྲེ་བཀོལ་ལ་གེ་སར་
འབུལ་སྐྱེལ་དུ་བྱོན་དུས་བྱང་ཆུབ་འདྲེ་བཀོལ་དགུང་ལོ་བདུན་ཅུ་དོན་གསུམ་
བཞེས་པར་པོ་ཏི་བསེ་རུ་ལས་གསུངས་པས་འདི་དུས་གེ་སར་དགུང་ལོ་བཞི་བཅུ་
བཞེས་ཡོད་ལ་རླངས་བྱང་ཆུབ་འདྲེ་བཀོལ་ལ་གེ་སར་གྱིས་བདག་ལ་རིགས་ཀྱི་
རྒྱུད་ཀྱང་མེད་ཅེས་གསུངས་པ་ཡང་འདྲ་ཆགས་མོད་གེ་སར་དགུང་ལོ་བཞི་
བཅུའི་བར་སྲས་མེད་ཚེ་སྲས་མེད་ཐག་ཅིང་ཆོད་པར་དགོངས་ངེས་སོ། ། སྤྱི་ལོ་
༡༠༣༨རབ་བྱུང་དང་པོའི་བགྲང་བྱ་གཉིས་པའི་ས་སྟག་རྒྱལ་ཟླ་བའི་ཚེས་བཅོ་
ལྔའི་ཉིན་ཉི་མ་ཤར་བ་དང་ལྷན་དུ་འགོག་མོའི་སྤྱི་གཙུག་ནས་ཕུ་བོ་དུང་ཁྱུང་
དཀར་པོ་བྱོན། མའི་ཁོག་ནས་ལྷ་ཕྲུག་ཐོས་པ་དགའ་བ་དེས་བར་མི་ཡུལ་དུ་
གསུང་འབྱོན་པའི་ཐོག་མར་མགུར་གླུ་བླངས་ཏེ་རྩ་འཁོར་ལོ་ལྔ་བོ་གང་ནས་བྱོན་
དྲིས་ཚེ།མ་ཡུམ་གྱིས། སྤྱི་གསང་གཉིས་ཀྱི་རྩ་འཁོར་ཏེ། །འགྲོ་དང་འོང་བའི་
སྒོ་མོ་ཡིན། ། སྤྱི་བོ་ནས་བརྒྱུད་བདེ་སྐྱོང་གི །གནས་ནས་བྱོན་དང་རྟེན་འབྲེལ་
ཡོད། །ཞེས་འཁྲུངས་གླིང་མེ་ཏོག་ར་བ་ལས་གསུངས་པ་ལྟར་རོ། །དགུང་ལོ་
ལྔ་བར་བྱིས་པའི་ཚུལ་གྱིས་འབྲི་རྫའི་གཟུགས་མེད་ནག་ཕྱོགས་ཀུན་དམ་ལ་
69

གླིང་གེ་སར་གྱི་ངེས་བརྗོད།
བཏགས། དགུང་ལོ་དྲུག་བཞེས་པ་ཆུ་ལུག །སྤྱི་ལོ༡༠༤ ༣ལ་གླིང་དཀར་པོའི་དད་
པ་ལྡོག་པར་མཛད་དེ་ས་སྦྲུལ་མགོའི་འདབས་སུ་བཞུགས། དགུང་ལོ་བདུན་
བཞེས་པ་ཤིང་སྤྲེལ༡༠༤ ༤ལོར་རྨ་ཁོག་ཏུ་བྱོན་ནས་ས་བཟུང་། རྒྱ་བོད་ཀྱི་ཚོང་
མགོ་བླངས། བྲ་བའི་གནས་རིགས་སྟོང་བར་བྱས། ཕོ་བྲང་སེང་འབྲུག་སྟག་
རྩེ་བཞེངས་ཞེས་འཁྲུངས་གླིང་དང་རྨ་ས་བཟུང་སོགས་སུ་བཤད། སྤྱི་
ལོ་༩༨༥ ཤིང་སྦྲུལ་ལོར་རླངས་སྟོན་ཨ་མི་བྱང་ཆུབ་འདྲེ་བཀོལ་འཁྲུངས།
རླངས་སྟོན་དགུང་ལོ་བཞི་བཅུ་སྤྱི་ལོ༡༠༤ ༣ཤིང་སྤྲེལ་ལོར་གེ་སར་གྱིས་རླངས་
སྟོན་བླ་མར་བསྟེན། འདི་དུས་གེ་སར་དགུང་ལོ་བདུན་ཡིན། གེ་སར་དགུང་ལོ་
བརྒྱད་བཞེས་ནས། ཤིང་བྱ་ལོར་གླིང་བ་རྣམས་ཁ་བས་ཡུལ་ཕུད་དེ། རྨ་
ཁོག་ཏུ་སྨོས་པ་ལ།རྨ་ས་བགོས་མཛད། དགུང་ལོ་དགུ་བཞེས་པ་མེ་ཁྱི་ལོར་
འདན་ཡུལ་ནས་ནས་རྫོང་ཕབས། ཇོ་རུ་དགུང་ལོ་བཅུ་གཉིས་ས་གླང་གི་ལོའི་
དགུན་སྟག་ཟླའི་ཚེས་བརྒྱད་ལ་རྟ་རྒྱུག་ནས་རྒྱལ་སར་བཞུགས་དགོས་པའི་ལུང་
བསྟན། དེ་ནས་གླིང་གི་འདུ་ར་བྱས་ནས་ཟླ་བ་བཞི་ཕྱིར་འཐེན། སྤྱི་ལོ་༡༠༥༠
བོད་ལྕགས་སྟག་གི་ལོའི་དབྱར་ཟླ་ར་བའི་ཚེས་བཅུ་གསུམ་ལ་རྟ་རྒྱུག་ནས་རྒྱལ་
སར་བཞུགས། ལྷ་ཀླུ་གཉན་དང་མི་སོགས་ཀྱིས་མངའ་གསོལ་མཛད། དེའི་
དབྱར་སྨད་ལ་རླངས་སྟོན་རྒྱ་ནག་ཏུ་ལོ་འགར་བཞུགས་རྗེས་གེ་སར་གྱིས་རྒྱ་ནག་
ཏུ་བྱོལ་རྟ་བསྐྱལ་ནས་ཁྱེད་གདན་འདྲེན་ལ་ཡོང་བ་ཡིན། གྲུབ་པ་ཐོབ་པའི་རྣལ་

གླིང་གེ་སར་གྱི་ངེས་བརྗོད།
འབྱོར་བ་བོད་ཀྱི་ཡུལ་དུ་བྱོན་པར་ཞུ། བདག་ལ་ཁྲིམས་ཀྱི་དངུལ་མདུང་ཀེ་
རུ། ཁྲིམས་ཀྱི་རྔ་བོ་ཆེ་ཟིལ་གནོན་དང་། ཁྲིམས་དར་ནག་པོ་ཟིལ་གནོན་དང་།
qAརྒྱུ་ནོར་བསམ་གྱིས་མི་ཁྱབ་པ་འབུལ་རྒྱུ་ཡོད་ཟེར་ནས་ཞུས། དེར་གྲུབ་
ཐོབ་ཆེན་པོ་ལ་མཁའ་འགྲོ་མས་ལུང་བསྟན་བྱུང་ནས། སྟོད་ནུབ་ཕྱོགས་ཨོ་རྒྱན་
བྱང་ངོས་ཀྱི། །སྲིན་པོ་ཕོ་མོ་འདུལ་བ་དང་། ཐང་ཡིག་རིན་ཆེན་སྒྲོན་མེ་དང་།
།བསྟན་པ་འགྱོག་པའི་གླང་པོ་དང་། །རྣལ་འབྱོར་ཁྱེད་ལ་མཁོ་བ་ཡི། །རླངས་
ཀྱི་པོ་ཏི་བསེ་རུ་དང་། །བཀའ་དང་བསྟན་བཅོས་གཏེར་དུ་ཡོད། །རྣལ་འབྱོར་
བཀའ་དང་གླིང་ཕྲུག་ཐོངས། །གཏེར་ཁ་ཆེན་པོ་ཐོན་པར་ཡོད། །ཟེར་བའི་
མཁའ་འགྲོའི་ལུང་བསྟན་བྱུང་ནས། དེ་ནས་ཁོང་གིས། གླིང་རྗེ་གེ་སར་ལ་
བཀའ་གནང་ནས། ནུབ་ཕྱོགས་ཨོ་རྒྱན་བྱང་ངོས་ལ། །སྲིན་པོ་ཕོ་མོ་འདུལ་བ་
དང་། །བྱང་ཕྱོགས་གཡའ་ར་དམར་པོའི་ཞོལ། ། ཕ་བོང་སྔོན་པོ་སྦལ་བ་འདྲ་
བ་ཞིག་གི་འོག་ཏུ་གཏེར་ཁ་ཆེན་པོ་བཀའི་བསྟན་བཅོས་མང་དུ་ཡོད་པ། ཁྱོད་
ཀྱིས་ཐོན་པ་ཡོང་ནས། དེ་ཐོན་པ་དང་ང་ཡང་བོད་དུ་ཡོང་གསུངས་ནས།
ཁོང་ལ་སློབ་དཔོན་པདྨའི་སྐུ་གཅིག་དང་། སྒྲིབ་ཤིང་སྲུང་བ་གཅིག་བཏགས་
སོ། །དེ་ནས་ཁོང་སོང་ནས། སྲིན་པོ་ཕོ་མོ་བཏུལ། གཏེར་ཁ་ཆེན་པོ་བཏོན། དེ་
དུས་ཁོང་གིས་ཚ་བོ་གཉན་བཟང་ལྷ་སྟོན་གདན་ས་ཐེལ་ཆུར་བཞག་ནས།
ཨ་རོག་སྟོན་པས་ཕུལ་བའི་རྔ་གྲམ་པ་གཞུང་རྒྱལ་ལ་ཆིབས་ནས་གླིང་ཡུལ་སྒོ་བསང་ནས་

གླིང་གེ་སར་གྱི་ངེས་བརྗོད།
མདོར་བྱོན་པ་དང་། གླིང་གི་རྒྱལ་པོ་གེ་སར་དེ་ཡོལ་གྱི་སྟོད་དུ་ཕྱག་ཕེབས་ཏེ།
གླིང་གི་མི་ཚོ་དེར་འབུལ་བ་བྱེད་དུ་བྱུང་། ཁོང་གིས་ཐང་ཡིག་རིན་ཆེན་སྒྲོན་མ།
བསྟན་པ་འགྱོག་པའི་གླང་བོ། རླངས་ཀྱི་པོ་ཏི་བསེ་རུ། ཁྲིམས་ཀྱི་རྔ་བོ་
ཆེ་ཟིལ་གནོན། ཁྲིམས་ཀྱི་དངུལ་མདུང་ཀེ་རུ། ཁྲིམས་དར་ནག་པོ་དགྲ་འདུལ། །
སློབ་དཔོན་པདྨའི་ཆོས་སྐོར། དབུ་ཞྭ་ན་བཟའ། hངཆགས་འུ་དང་བཅས་པ།
-བམ
ཆིབས་པ་ཕ་བོང་གྲྭ་བ་རྟ་འདྲ་བཅས་ཕུལ་ནས་ཞུ་བ་བྱས་པ་ལ། ཁྱེད་གྲུབ་པ་
ཐོབ་པའི་རྣལ་འབྱོར་བ། །སངས་རྒྱས་ཀྱི་བསྟན་པ་འཛིན་པ་དང་། །གདུག་
པའི་ལྷ་འདྲེ་འདུལ་བ་དང་། །གླིང་གི་མི་ནོར་འཕེལ་བ་དང་། །མི་ནད་ཕྱུགས་ནད་
གཅོད་པ་དང་། །བོད་ཁམས་བདེ་བ་ཐུགས་ལ་ཐོགས། །གྲུབ་ཐོབ་བཞུགས་
པའི་སྐུ་རིང་ལ། །རྒྱུན་ཆད་མེད་པར་མཇལ་བར་ཞུ། ། མི་རྟག་འདའ་བའི་ཚུལ་
སྟོན་ན། །བདེ་བའི་གནས་སུ་བདག་ཀྱང་ཁྲིད། །ད་རེས་འབུལ་བའི་སྔ་མར་
ཞུ། །ཟེར་ནས་ཞུས་སོ། །སེང་བློན་གྱིས་ཁྲ་བོ་གཡང་ལུགས། ཁྲ་རྒན་གྱིས་
ཐོག་རྒྱུགས་དཀར་པོ། ཁྲོ་ཐུང་གིས་ཤིང་ལིང་ནག་པོ། ལྡོང་བུས་དཀར་པོ་རུབ་
སྡུག །ཞལ་དཀར་གྱིས་གངས་དཀར་ལྷ་རྩེ། བན་དེས་གཡུལ་དམར་འོད་གསལ།
ཤེལ་རིས་གསེར་གྱི་མཆོད་རྟེན་བཅས་ཕུལ། གླིང་གི་གཙོ་བོ་སུམ་ཅུ།
ཐུལ་བ་སུམ་ཅུ། སྟག་ཤར་སུམ་ཅུ། བླ་མཆོད་སུམ་ཅུ། མོ་བཙུན་སུམ་ཅུ་རྣམས་
ཀྱིས་མི་རེས་འབུལ་བ་རེ་ཕུལ། ཞུ་བ་རེ་བྱས་ཞེས་གསུངས་པ་འདིའི་དོན་ལ་

གླིང་གེ་སར་གྱི་ངེས་བརྗོད།
དཔྱད་ན་ཁོང་གླིང་ཡུལ་དུ་བྱོན་དུས་བདུད་ཀླུ་བཙན་འདུལ་བར་མ་བྱོན་གོང་
ཡིན་པ་དང་། རྒྱ་ཚ་ཞལ་བཞུགས་ཡོད་པའི་སྐབས་ཡིན་པ་གསལ་བར་ཤེས་
ཐུབ། འདི་དུས་གེ་སར་དགུང་ལོ་བཅུ་གསུམ་སྤྱི་ལོ༡༠༥༠ལྕགས་སྟག་གི་ལོ་ལ་
ཁེལ། ཡང་གེ་སར་དགུང་སྙིང་ལྕགས་བྱི་ཡིན་ན་གེ་སར་འཁྲུངས་ནས་ལོ་བཅུ་
གསུམ་གྱི་རྗེས་སུ་མར་བ་ལོ་ཙཱ་འཁྲུངས། སྨྲ་ཏི་ཡང་མར་བའི་ཆེ་ཡིན་པའི་
དབང་དུ་བྱས་ཀྱང་གེ་སར་དང་དགུང་མཉམ་ལས་དེ་ཡན་གྱི་མིན་པ་ཤེས་རྒྱུ་དེ་
རེད། གེ་སར་ཆུ་སྦྲུལ་ལ་འདོད་ཀྱང་དེ་ཡིན་ན་གེ་སར་འཁྲུངས་ནས་དགུང་ལོ་
ཉི་ཤུ་ནས་མར་བ་འཁྲུངས། དེ་ཡིན་ན་གེ་སར་ལས་ཀྱང་སྨྲི་ཏིའི་ཆུང་བར་མངོན།
ཡང་འགའ་རེས་གེ་སར་གྱི་དགུང་སྙིང་ས་རྟ་ཡིན་པར་བཤད། དེ་ཡིན་ན་མ་
ར་བ་འཁྲུངས་ནས་ལོ་བདུན་གྱི་རྗེས་སུ་གེ་སར་འཁྲུངས། དེ་ཡིན་ན་ཇོ་བོ་བོད་དུ་
5ཕེབ་ཚོད་ཀྱི་བཤད་ན་སྤྱི་ཏི་ད་དུང་རྒྱ་གར་ནས་བོད་དུ་མ་ཕེབས་པར་མངོན།
གེ་སར་ཤིང་གླང་ལ་འདོད་མཁན་ཡོད་མོད། འདི་ཡིན་ན་མར་བ་འཁྲུངས་ནས་
ལོ་བཅུ་བཞིའི་རྗེས་སུ་གེ་སར་འཁྲུངས། སྤྱི་ལོ་གཅིག་སྟོང་སུམ་ཅུ་སོ་བདུན་
བོད་རབ་བྱུང་དང་པོའི་མེ་གླང་ལ་ནག་ཚོ་ལོ་ཙཱ་བ་རྒྱ་གར་དུ་ཇོ་བོ་སྤྱན་འདྲེན་དུ་
བྱོན་ལྕགས་འབྲུག་གི་ལོར་ཇོ་བོ་བོད་དུ་ཆས་ཞེས་ལས་ཆེ་བཀའ་གདམས་ཆོས་
འབྱུང་ལས་བཤད། འདི་དུས་སྤྱི་ཏི་ཁམས་ན་ར་ལུག་གི་རྫི་བོ་བྱས་ནས་བཞུགས་
པ་གོར་མ་ཆགས། དེ་མིན་ས་རྟ་དང་ཤིང་གླང་ཡིན་ཞེས་ཚད་ལྡན་གྱི་སྒྲུང་དང་

གླིང་གེ་སར་གྱི་ངེས་བརྗོད།
རྣམ་ཐར་ཆོས་འབྱུང་ལོ་རྒྱུས་ངག་རྒྱུན་གང་ཡང་མ་མཐོང་མ་ཐོས། ཡང་ཚད་མའི་
སྐྱེས་ཆེན་རྣམས་ཀྱིས་གསུངས་བ་ཡིན་ན་དེ་མ་རེད་ཅེས་དགག་པ་མ་ཡིན་ཡང་
ཁོང་རྣམས་ཀྱི་དག་པའི་ངོར་ཤར་བ་འམ་དགོས་པ་དགོངས་གཞི་རེ་ཡོད་ལས་ཆེ།
མིན་ཡང་གླང་ལོ་ནག་ཟླའི་ཚེས་བརྒྱད་ལ་མ་ཡུམ་གྱི་ལྷུམས་སུ་ཞུགས་པ་དེ་
འཁྲུངས་ལོར་ཤར་བ་འདྲ་ཡིན་ལས་ཆེ་མ་གཏོགས་འཁྲུངས་ལོ་དངོས་ནི་ས་སྟག་
ལ་འཁྲུལ་བ་མེད་དོ། །དེས་ན་དེང་སང་མི་རེས་དྲན་ཚུལ་གྱི་ལུགས་རེ་དང་སྒྲུང་
རེས་ལམ་ཐ་དད་རེ་བླང་ན་སྤྱིར་གེ་སར་གྱི་འཁྲུངས་འདས་དང་དུས་ཚིགས་མི་，
གསལ་ཟེར་ཞིང་རྟོག་བཟོས་སྣང་བརྙན་དང་ལྷ་སྒྲུང་ཙམ་ལས་མེད་ཟེར་ནས་
དགག་པ་མང་བས་ཁར་མི་མཐུན་པ་མང་ཙམ་རེ་བཤད་ན་གེ་སར་གྱི་ཕྱོགས་ལ་
རྙོགས་འཛང་ཇེ་ཆེར་འགྲོ་བ་ལས་མེད་པར་མ་ཟད། གེ་སར་གྱི་འཕྲིན་ལས་ལ་
ཧ་ཅང་གྱོང་གུད་ཆེན་པོ་ཞིག་བཟོ་ངེས་པས་གེ་སར་གྱི་ཕྱོགས་ལ་ཐུགས་ཁུར་
གནང་མཁན་རྣམས་ཀྱིས་རྩ་བ་གཅིག་ཏུ་བཟུང་ནས་ཡལ་ག་རྒྱས་པར་བྱེད་པ་ནི་
ཧ་ཅང་གལ་ཆེ་སྙམ།

གླིང་གེ་སར་གྱི་ངེས་བརྗོད།
བདུན་པ་དང་པོ་གླིང་ས་རྫ་འབྲི་གཉིས་ཡིན་པའི་སྐོར་ལ་དཔྱད་པ་ནི།
དེ་ནས་གླིང་རང་གི་ནང་སྡེ་རྐྱང་རྐྱང་གི་ས་ཆ་དང་མཁར་རྫོང་ནི་མདོ་སྨད་ཆུ་
བཞི་སྒང་དྲུག་ན་ཡོད་པ་རྣམས་ཞིབ་ཏུ་བཤད་ན་ཉིན་མང་པོ་ཞིག་ལ་བཤད་ན་
མི་རྫོགས་པ་ཞིག་བཤད་རྒྱུ་ཡོད་མོད་ཀྱང་དེ་རྒྱས་པར་བཤད་པར་མི་ལང་
ཡང་། རགས་རིམ་ཞིག་བཤད་ན་ཇོ་ནང་རྗེ་བཙུན་ཀུན་མཁྱེན་ཏཱ་ར་ནཱ་ཐས།
པ་སྣམ་འདིར་སྔོན་གྱི་དུས་སུ་སྤྲུལ་པའི་རྒྱལ་པོ་གེ་སར་བཞུགས་ཚུལ་
གསུང་སྐབས། དང་པོ་ནི་རྒྱལ་པོའི་རྒྱ་ཁྲི་ཤིང་ཁྲི་སྐོར་བྱེད་པ་ལ། སྨད་
ཡུལ་གླིང་དཀར་སྟོད་གཅིག་བྱུང་། །ཧོར་ཡུལ་ཡོལ་དམར་ལྡིང་ཆེན་དུ། །ཧོར་
གེ་སར་རྒྱལ་པོས་འདུལ་བ་ལ། །སྟོད་ཡུལ་གླིང་དཀར་སྟོད་གཅིག་བྱུང་། །འ་
དྲེ་ཀླུ་བཙན་ཐོས་ཞེས་བྱ་བ་དང་། །འབྲོང་གྲྭ་གྲྭ་རྭ་རིང་འདུལ་བ་ལ། །ཨ་
སྟག་ལྷ་མོ་སོགས་ཡིན་ནོ། །དེ་ནི་གཉན་ཐང་ལྷའི་བྱང་རྒྱུད་དང་འདམ་གཞུང་བཅས་ཐམས་ཅད་ཨ་སྟག་ལྷ་མོའི་ས་སྡེ་ཡིན།
རྗེས་སུ་གེ་སར་གྱི་བློན་པོ་བྱས་ནས་བཟུང་གླིང་ས་ཡིན་ནོ་མཆན། བར་ཡུལ་གླིང་དཀར་སྟོད་གཅིག་
བྱུང་། །ཞེས་སོགས་མང་དུ་ཡོད་པ་དང༌། མཁས་དབང་དམུ་དགེ་བསམ་
གཏན་གྱིས། མདོ་སྨད་ལོ་རྒྱུས་སུ། གླིང་གེ་སར་གྱིས་དབང་བསྒྱུར་ཚུལ་ལས།
ས་ཡི་ཆ་གླིང་གི་ཡུལ་ཞེས་པ་ནི། སྒང་དྲུག་ལས་ཟལ་མོ་སྒང་དུ་གྲགས་པའི་ས་
འདི་ལ། 2BEགླིང་ཁྲི་གོང་འོག་བར་གསུམ་ཡོད་པ་ནི། གླིང་ཁྲི་གོང་མའི་ས་ནི།

གླིང་གེ་སར་གྱི་ངེས་བརྗོད།
ཁམས་སྟོད་འབྲི་ཀླུང་གི་ས་ཆ་རྣམས་དང་། དེ་ལས་བྷེ་སྒོམ་གྱི་རྫ་རི་དེ་ལས་ཕུ་
ན་གཡའ་བྲག་དང་། གངས་བྲག་གཡའ་བྱ་བའི་རི་ཁྲོད་ངོ་མཚར་ཅན་ཡོད་པ།
མདའ་ན་གོང་ཟི་མང་འབྲུག་གཉིས་ཀྱི་དཔོན་ཆེན་གླིང་ས་ལྡིང་སེང་བློན་ཡིན་ལ།
སེང་བློན་གྱི་བུ་ཆེ་བ་རྒྱ་ཚ་ཞལ་དཀར་སོགས་ཡིན། གླིང་ཁྲི་བར་མའི་ས་ཆ་ནི།
ཤར་ཟླ་རོལ་གྱི་ས་ཆ་རྣམས་དང་གླིང་ཁྲི་འོག་མའི་ས་ཆ་ནི་མདོ་ཁམས་རྨ་རོལ་
ཡིན་པར་བཤད་ལ། གླིང་ཁྲི་ཞེས་པ་ནི་མི་ཁྱིམ་ཁྲི་ཚོ་རེའི་བདག་པོ་ཡིན་ལ།
ཁྲི་དམག་གསུམ་གྱི་དཔུང་གི་བདག་པོ་ཡིན་པས་དེ་ལྟར་གྲགས་སོ།
 ། །ཞེས་
གསུངས་པ་འདིས་ཇི་ཞིག་བསྟན་ན་འབྲི་རྫ་རྨ་གསུམ་གྱི་ལུང་བ་ལུང་ཕྲན་ཕལ་
ཆེར་གླིང་གི་ས་ཡིན་པ་མངོན་གསུམ་རེད་མོད། འོན་ཀྱང་ཇོ་རུས་རྨ་ས་བཟུང་
མ་བྱས་སྔོན་རྨ་ཁོག་གླིང་ས་མ་ཡིན་ལ། རྫ་འབྲི་གཉིས་ཡིན་པ་ནི། འཁྲུངས་
གླིང་དང་རྨ་ས་བཟུང་བོད་ཀྱི་མི་བུ་གདུང་དྲུག་གི་རུས་མཛོད་སོགས་ལས།
གླིང་ཁྲི་གོང་མའི་དཔོན་རྒྱུད་ནི། སྔོན་འབྲི་ཀླུང་ཉིན་གྱི་ཕོ་བྲང་ལྕགས་ར་བསམ་
གྲུབ་རྩེར། གླིང་ཆེན་པོ་བདག་དྲུང་གི་བར་དུ་ཡོད། ད་ལྟའི་ཁམས་སྡེ་དགེའི་
རྒྱལ་རྒྱུད་ཀྱང་དེའི་གདུང་རིགས་ཡིན་ཟེར།རབ་ཁམས་སུ་བྱུང་བའི་རྙིང་མའི་བླ་
མ་རིག་འཛིན་མགོན་པོ་ལྷུན་གྲུབ་ཀྱང་དེའི་གདུང་རིགས་ཡིན་ཟེར། གླིང་
ཁྲི་བར་མའི་གདུང་རིགས་ནི། འབྲི་གུང་ཉིན་གྱི་གླིང་ཁར་རག་སྟག་ཕོ་བྲང་དུ་
བཞུགས་པའི་རྗེ་རིགས་རྣམས་ལས་དེང་སྐབས་སུ་གླིང་རྗེ་དྲུང་རིན་པོ་ཆེ་དང་།

གླིང་གེ་སར་གྱི་ངེས་བརྗོད།
གླིང་དཔོན་མགོན་ཐར་སྐུ་མཆེད་ད་ལྟ་བཞུགས་པ་རྣམས་ཡིན་ཞེས་བཤད།
གླིང་འདན་མའི་ས་ནི། ད་ལྟ་སེར་ཤུལ་རྫོང་གི་མངའ་ཁོང་འདན་ཁོག་ཞེས་ཀ་ཕུ་
དགོན་དང་ཤུག་ར་དགོན་གཉིས་ཀྱི་བར་ན་འདན་མའི་མཁར་ཤུལ་ཡོད་ལ་
འདན་མ་རང་གི་གླུའི་ནང་ན། འདན་ཀ་ཕུ་སྐྱིད་ཀྱི་ཡར་ནང་དང་། །ཤུག་ར་
སྐྱིད་ཀྱི་མར་ནང་ན། །ཤུག་རིའི་ལྷ་མཁར་རིང་མོ་ནས། །ང་བློན་ཆེན་ཚ་ཞང་
འདན་མ་ནི། །ཞེས་གསུངས་བ་ཇི་མ་ཇི་བཞིན་དུ་འདན་མ་ཆུ་ཉིན་སྲིབ་ཞེས་ས་
མིང་སྡེ་མིང་འདན་མའི་མཁར་ཤུལ་བཅས་མ་ཉམས་པར་བདེན་དཔང་གསོན་
པོར་ཡོད་པ་དེའོ། ། སྤྱི་དཔོན་གྱི་ས་ནི་རྨ་རྫ་གཉིས་ཀྱི་བར་མཚམས་ཁྲ་ཁོག་གི་
སྟོད་དང་ཉེ་སར་ཁྲ་མཁར་གནམ་རྫོང་གི་ཤུལ་སོགས་དེར་ཨ་མྱེའི་སྡེ་བ་ཞེས་ས་
སྡེ་མཁར་ཤུལ་གྱི་མིང་དོན་མ་འགྱུར་བར་ཡོད་པ་དང་། འགག་གླིང་འཁྲུགས་
པའི་རྗེས་སུ་རྒྱ་ཚའི་སྤུན་གླེན་པ་ཆོས་རྒྱལ་འགག་ལ་ཤོར་བའི་ཤ་ལན་དུ་གླིང་
དམག་འགྲོ་རྩིས་ཀྱི་སྐབས་སུ་ཁྲོ་ཐུང་གི་གསང་འཕྲིན་ཀྱི་མདའ་ཡིག་གེ་འཇོའི་
རི་དམར་དབང་ཞུས་རྩེ་ནས་འགག་ར་ལོ་སྟོན་པའི་རྒྱལ་མཚན་ལ་འཕང་ཞེས་ད་
ལྟ་སེར་ཤུལ་རྫོང་གི་མངའ་ཁུང་ཨ་རིག་རྫའི་ས་ན་སྒོའི་རི་མོ་ཞེས་རི་པད་ཞུའི་
དབྱིབས་ལ་བརྗིད་བག་ཆགས་པ་ཞིག་ཡོད་པ་དེ་ཡིན་ལ། དེ་ན་གཉན་སྟག་གི་
བསེ་མཁར། སེང་སྟག་གི་བསང་ཁྲི། གེ་སར་མི་རྟའི་རྗེས། དེའི་ཐད་གར་རྒྱ་
ཚའི་མཁར་དངུལ་ཆུ་ཁྲོ་རྫོང་གི་ཤུལ་ཡོད། རྒྱ་ཚ་ཡབ་སྲས་ཀྱི་གླུའི་ནང་ན།

གླིང་གེ་སར་གྱི་ངེས་བརྗོད།
ཕུ་གསུམ་དཀར་ཡག་གངས་ཀྱི་རི། །གངས་ལ་སེང་གེ་འཁོར་བའི་རི། །རྐེད་
གསུམ་ཙན་དན་ནགས་ཀྱི་རི། །ནགས་ལ་སྟག་མོ་འཁོར་སའི་རི། །སྨད་
གསུམ་ཆུ་མ་ཞིང་གི་རི། ། ཞིང་ལ་འབྲུ་དྲུག་སྨིན་པའི་རི། །རྨ་རི་མོ་བཞི་ཡི་
འདུས་མདོ་ན། །ཞེས་གསུངས་པ་ལྟར།ཕུ་ན་རྨ་རྫ་ཟལ་མོ་རི་ཞེས་ད་ལྟ་ཡུལ་
སྐད་དུ་རྫ་དཀར་མ་ཞེས་སྒྲུབ་པ་བཀའ་བརྒྱད་ཀྱི་གནས་རི་སྔོན་སྐྱོན་ཆེན་པོའི་
ཟླ་གསུམ་སྒྲུབ་པ་མཛད་ཅེས་བཀའ་ཐང་ཤེལ་བྲག་ལས་གསུངས། ཡང་བདུད་
འཇོམས་བཀའ་ཐང་ལས། དེ་ནས་རྨ་རྫོ་མཚམས་ཀྱི་གངས་རྫ་རུ། ཟླ་
གསུམ་སྒྲུབ་པ་མཛད་ནས་བྱིན་གྱིས་རླབས། །ཅེས་གསུངས་པའི་ས་དེའི་སྟོད་
ན་གངས་རི་ལྷ་རྩེ། གངས་དཀར་འགྱུར་མེད། སྨུག་པོ་མདུང་བཟུང་། །
ཁྲོ་བོ་གཡུལ་རྒྱལ། ཁྲོ་ཆུ་དངུལ་རྫོང་། ཞེས་ད་ལྟའི་དུས་འདིར་གངས་
སེང་ཡོད་ཟེར་བ་ཞིག་ཡིན། ཕུ་གསུམ་དཀར་ཡག་གངས་ཀྱི་རི་ནི་དེ་དང་། ས་
དེའི་སྐེད་གསུམ་སྒོ་ཁོག་ཏེ་ཉིན་སྲིབ་ཐམས་ཅད་ནགས་རི་ཡིན། སྒོ་མདོ་
རྫ་ཆུ་ལ་ཐུག །དེ་མན་གྱི་རྫ་རྒྱུད་ན་ཉིན་སྲིབ་ཐམས་ཅད་ཞིང་བ་ཡིན། རི་མོ་
བཞི་ནི། སྒོའི་རི་མོ། བྲག་རི་མོ། རྫ་རི་མོ། མཚོ་རི་མོ་འོ། །རྫ་རི་མོ་ནི་རྫ་
འཁྱིལ་གོང་འགབ་ལ་ཟེར། འདི་ན་རྒྱ་ཚའི་དབྱར་མཚེར་གྱི་ཤུལ་དང་གླིང་བྱང་
ཆུབ་འདྲེ་བཀོལ་གེ་མཛོའི་མགུལ་དུ་བྱོན་ཞེས་བཤད་པ་ལྟར་དང་གླིང་བྱང་ཆུབ་
འདྲེ་བཀོལ་གྱི་ཆིབ་པ་ཕ་བོང་རྟ་འདྲ་སོགས་ཡོད་འདི་དག་གནའ་མི་

གླིང་གེ་སར་གྱི་ངེས་བརྗོད།
ཐམས་ཅད་ཀྱི་ངག་རྒྱུན་མ་ཆད་པ་ཞིག་ཡིན། མཚོ་རི་མོ་ནི་སྒོ་སྟོད་མཚོ་མང་སོགས་
ཡིན་ནོ། །མཆན། ས་དེའི་མན་ན་མཛོ་མོ་རུ་ཡན་ཟེར་བ་གླིང་ཉ་ཚ་ཨ་བརྟན་
གྱི་ཕོ་བྲང་གི་ཤུལ་ཡོད་ཅེས་དཔལ་སྤྲུལ་བས་གསུངས། དེ་ན་མཁར་ཤུལ་ཞིག་
དངོས་སུ་མཐོང་རྒྱུ་ཡོད། ས་དེའི་ལྷོ་ཕྱོགས་མི་རིང་ས་ན་གླིང་ཨ་ཁུ་ཁྲོ་ཐུང་གིས
ཐམས་ཅད་ཀྱིས་བསྐོར་བ་བྱེད་སའི་གནས་གྲགས་ཆེན་ངོ་མཚར་ཅན་དེ་ཡང་དེ་
ན་ཡོད་ལ། རྫ་ཚབ་ཚ་དགོན་གྱི་ཉེ་འདབ་ལྕི་མདའ་ན་སེང་བློན་ཚང་གི་སྦྲ་ཤུལ་
དང་གེ་སར་འཁྲུངས་གནས་བཅས་ལོ་རྒྱུས་ངག་རྒྱུན་དང་བཅས་པ་གསལ་བོར་
ཡོད་པ་འོག་ནས་འཆད་ལ། གླིང་དགའ་བདེ་བེར་ནག་གི་ས་ནི་རྫ་སྟོད་ཁྲིན་
འདུ་རྫོང་གི་མངའ་ཞབས་ན་འབྲི་ཡི་རྫ་ལྷ་རྔམས་ཆེན་ཟེར་བའི་ཉེ་ཆར་ན།
གླིང་དགའ་བདེའི་མཁར་ཤུལ་ཡོད་ལ་འདིའི་ལོ་རྒྱུས་ནི་འབྲི་ཡི་རྫ་ལྷ་རྔམས་
ཆེན་གྱི་གནས་སྒོ་སྤྲུལ་བའི་གཏེར་ཆེན་མཆོག་གྱུར་གླིང་བས་འབྱེད་དུས། ཡུལ་
མི་རྣམས་ལ་དམ་ཚིག་དང་སྡོམ་པ་ཡང་དག་པ་ཞིག་ལྡན་ཡོད་པའི་དགེ་སློང་ཞིག་
དགོས་ཞེས་གསུང་ཚེ་ཀརྨའི་མཁན་པོ་རིན་ཆེན་དར་རྒྱས་བྱོན་ནས་འབྲི་ཡི་རྫ་ལྷ་
རྔམས་ཆེན་གྱི་ངོས་སུ་ཁོང་བྱོན་དུས་ཡུལ་མི་ཐམས་ཅད་ཀྱིས་མཐོང་ཐུབ་པའི་
གཞི་བདག་ཟོ་དོར་དེ་དངོས་སུ་བྱོན་ནས་ཀརྨའི་མཁན་པོ་རིན་ཆེན་དར་རྒྱས་ལ་
ང་ནི་འབྲི་ཡི་རྫ་ལྷ་རྔམས་ཆེན་ཡིན། སྔར་གླིང་དུས་འབྲི་ཡི་དགའ་བདེ་བེར་ན
49

གླིང་གེ་སར་གྱི་ངེས་བརྗོད།
ག་གིས་མཆོད་བསྟོད་བྱེད་ས་དང་གླིང་དགའ་བདེའི་སྐུ་མཁར་ཡང་འདིར་
ཡོད་ཅེས་ཀུན་གྱིས་ཐོས་པར་བཤད་པ་འདི་གསལ་བོ་ཡིན་པས་ཐེ་ཚོམ་མི་
དགོས་སོ། །ཡང་ཁྲིན་འདུ་རྫོང་གི་མངའ་ཞབས་ན་རྒྱ་གར་ལུང་བ་ཟེར་བ་ཞིག་
ཡོད། དེ་ན་རྒྱ་གར་སྡེ་བ་ཟེར་བ་ཞིག་ཅིང་ཡོད། འདི་གླིང་དུས་འབྲུག་མོ་ཇོ་རུ་
གདན་འདྲེན་ལ་བྱོན་དུས་ས་ཡུལ་བྱེ་མའི་ལ་བདུན་ནས། །རྒྱ་གར་བློན་པོ་བེར་
དཀར་ལ་ཐུག་རབས་བཤད་པ་ནི། འབྲུག་མོ་ཐུག་སའི་བློན་པོ་བེར་དཀར་ནི་
གེ་སར་གྱི་སྤྲུལ་བ་ཡིན་ཡང་གེ་སར་བློན་པོ་བེར་དཀར་ལ་བརྫུ་ས་དེ་འདིའི་
བློན་པོ་དེ་ཡིན་པ་གོར་མ་ཆགས་སྙམ། སེང་སྟག་གི་མཁར་ནི་ད་ལྟ་འབྲི་ཆུའི་ཕ་
གསེར་བའི་ཉི་འབུམ་ གྱི་ ས་ སྡེ་མཁར་ཤུལ་བཅས་ གཏེར་རྟའི་ ས་གནས་སུ་
གསལ་བོར་ཡོད་པར་བཤད། ནག་ཤོད་སྲིང་མོ་རྫོང་གི་ཉེ་ཆར་ན་སོག་ཙནྡན་
དགོན་པ་ཟེར་བ་ཞིག་ཡོད། དེ་ན་སྒ་སྐྱ་ལོ་ཚང་གི་མཁར་ཤུལ་དངོས་སུ་ཡོད་ལ་
མ་ཚད་གླིང་གི་དངོས་རྫས་དང་ལོ་རྒྱུས་ཆེན་པོ་ཡོད་པ་ཡིན། ཁམས་རི་བོ་ཆེ་ན་
ཁྲོ་ཐུང་གི་མཁར་ཤུལ་དང་གེ་སར་གསེར་སྒ་ཁྲོ་ཐུང་ཆིབས་སྒ་སོགས་གླིང་གི་
མཁར་ཤུལ་དང་དངོས་རྫས་ཅི་རིགས་རེ་ཡོད་ཅེས་དེར་ཡོད་ཀྱི་མཁན་པོ་འགའ་
ཞིག་གིས་བདག་ལ་དངོས་སུ་གསུངས། གཞན་དཔའ་བརྟུལ་རྣམས་ཀྱི་མཁར་
རྫོང་རྣམས་རྫ་འབྲི་སོ་སོ་ན་ཡོད་མོད་ཀྱང་དེ་དག་ཐམས་ཅད་བཤད་པར་མི་ལང་
80

གླིང་གེ་སར་གྱི་ངེས་བརྗོད།
ངོ། །འདི་དུས་འགག་ར་ལོ་སྟོན་པ་རྒྱལ་མཚན་གྱི་གཙོས་འགག་ཕ་ཚོ་བཅོ་
བརྒྱད་རྨ་ཡུལ་དུ་ཡོད་པར་འཁྲུངས་གླིང་ལས་བཤད། དེའི་ས་གསེར་རྒན་དང་
གསེར་ཕྲ་ཞེས་ད་ལྟ་དར་ལག་རྫོང་གི་མངའ་ཁོང་སྟག་ཐོག་སྡེ་བའི་གཡར་ས་དེ་
སྐོར་ཡིན་པ་སྨོས་མ་དགོས། རྗེས་ནས་རྒྱ་ཚ་གཙོའི་གླིང་དམག་འགོག་ལ་ཡོང་
རངདུས་འགོག་མོའི་ཀླུ་འབུམ་གཡུ་སྒྲ་བཅས་ཀླུ་ཟོག་འབྲི་མོ་གཡང་ར་ལ་བཀལ་ངས
ནས་འགོག་གི་རུ་རྨ་ཤོད་དུ་བྲོས་དུས་ནམ་མ་གསལ་གོང་ལ་ཁེལ་བས། ཀླུ་ཟོག་
འབྲི་མོ་ཕྱིར་ཤོར་བ་ཀླུ་མོ་མ་གཏོགས་གཞན་གྱིས་མ་མཐོང་བར་ཀླུ་མོ་འབྲི་རྗེས་
སུ་རྒྱུག་ནས་མཐར་དར་སྟོད་ནས་གླིང་དམག་འོང་བ་དང་གདོང་ཐུག་ས་ནི་ད་ལྟ་
དར་ལག་རྫོང་གི་ས་ཆ་དར་སྟོད་ཡིན་པ་ནི་དེ་དག་གོང་བསྒྲིགས་ན་ཤེས་ཐུབ་པ་
ཞིག་གོ། །འཁྲུངས་གླིང་ལས། ཀླུ་མོ་འབྲི་རྗེས་བཞིན་རྒྱུག་པས་འགོག་ཡུལ་
དར་གྱི་གཞི་མདོར་སླེབས་པ་དང་། གླིང་དམག་དང་དུས་ཚོད་བཏབ་པ་བཞིན་
དེར་འཛོམས་པ་ཞེས་གསུངས་པས་ཤེས་ཐུབ་པ་ཞིག་གོ། །སྤྱིར་གེ་སར་
གྱི་མ་ཡུམ་ནི་ཀླུ་གཙུག་ན་རིན་ཆེན་གྱི་སྲས་མོ་ཡིན་པ་བསླུ་མེད་བསྙོན་མེད་དེ།
ལྷ་གླིང་གབ་རྩེ་དགུ་བ་ལས། སློབ་དཔོན་པདྨ་འབྱུང་གནས་ཀྱིས། གླིང་གེ་སར་
འཇིག་རྟེན་འདིར་འཁྲུངས་དགོས་ཚེ་ཆགས་པའི་ས་མདོ་སྨད་དང་དེ་ཆུམས་པའི་
མ་ནི་ཀླུ་རྒྱལ་གཙུག་ན་རིན་ཆེན་གྱི་སྲས་མོ་རྗེ་བཙུན་རྡོ་རྗེ་རྣལ་འབྱོར་མའི་
དངོས་སྤྲུལ་མ་གཏོགས་ཕལ་བའི་བུད་མེད་ཀྱི་ལས་དབང་གིས་མི་ཆུམས་པ་ཡིན་

གླིང་གེ་སར་གྱི་ངེས་བརྗོད།
པའི་གནད་ཀྱིས་དེའི་དགོས་པའི་དབང་གིས་ཀླུ་ལ་མནོལ་བཙོག་བཏང་།
ཉིན་ཁ་ཤས་ལ་ཀླུ་རྣམས་ནད་ཀྱིས་བཏབ། དེའི་ཚེ་ཀླུ་ཐམས་ཅད་ཀླུ་རྒྱལ་
གཙུག་ན་རིན་ཆེན་གྱི་མདུན་དུ་འདུས་ནས་ཅི་དགའ་གྲོས་བྱས་དེའི་ཚེ་སྨར་ཤོད་
ཤེལ་དཀར་ལྷ་བྲག་ལ་ཀླུ་ཕྲུག་སྣང་བ་གཟི་ལྡན་མོ་ལྷ་འབོད་པར་བཏངས།
གུ་རུ་པདྨས་མོ་ལྷ་རྡོ་རྗེ་ངང་དཀར་ལ་འདོད་དོན་གྱི་ཆད་མདོ་བགོས། དེ་ནས་
ཀླུ་ཕྲུག་གི་མོ་ལྷ་གདན་དྲངས། མོ་ལྷས་ཀླུ་རྣམས་ལ། གུ་རུ་པདྨ་མ་
གཏོགས་སུས་ཀྱང་མི་ཕན་པར་ལུང་བསྟན། མོ་ལྷ་དེ་ནི་ད་ལྟ་སྨར་ཤོད་
ས་ཆ་ན་སྨར་མོ་རྡོ་རྗེ་ངང་ཡག་ཟེར་བའི་ཟོ་དོར་ཞིག་ཡོད་པ་དེ་ཡིན་འདྲ་སྙམ།
རྒྱུ་མཚན་ནི་མདོ་མཁྱེན་བརྩེས་མཛད་པའི་བསང་མཆོད་དུ། ངང་དཀར་དང་
གངས་དཀར་སོགས་གསུངས་བ་ནི་དོན་ལ་གཉན་པོ་གཡུ་རྩེའི་སྲས་མོ་ཡིན་པར་
གསུངས། འདི་ལ་སྨར་མོ་རྡོ་རྗེ་གངས་དཀར་འམ་རྡོ་རྗེ་གཉན་མོ་ཁ་དཀར་སྨར་
མོ་རྡོ་རྗེ་ངང་ཡག་སོགས་མཚན་མང་ཡང་དོན་གཅིག །འདི་དུས་གུ་རུ་ཡང་རྨ་
དན་ཏིག་པདྨ་ཤེལ་ཕུག་ན་བཞུགས་ཡོད་གསུངས། དེ་ནི་དགའ་བདེ་རྫོང་གི་
མངའ་ཁུངས་ཤར་འོད་དགོན་གྱི་རྒྱབ་རི་གནས་རི་པདྨ་རི་མཐོ་ཞེས་པ་དེའི་རི་
རྩེར་གེ་སར་གྱི་སྒྲུབ་ཕུག་ཡོད་པས་འདི་ལ་གླིང་གེ་སར་གྱི་རྣམ་སྤྲུལ་མདོ་མཁྱེན
རྩེས་སེང་ལུའི་སྒོམ་ཁང་ཞེས་གསུངས་པ་དེ་ཡིན་ལ། དེར་ཀླུ་ཕྲུག་ཡེར་བའི་
སྤྲིན་དགའ་མངགས་ནས་གུ་རུ་ཀླུ་ཡུལ་དུ་གདན་དྲངས་བར་གསུངས། གུ་

གླིང་གེ་སར་གྱི་ངེས་བརྗོད།
རུས་ཀླུ་རྣམས་ནད་ལས་གྲོལ་བའི་ཡོན་དུ་ཀླུ་གཙུག་ནའི་སྲས་མོ་ཀླུ་མོ་ནཱ་ག་
མཛེས་ལྡན་ཕུལ་བ་དང་དེའི་ཚེ་ཁྱད་ནོར་ཀླུ་མོ་གུ་རུ་བཅས་ཡར་འཇིག་རྟེན་གྱི་
ཁམས་འདིར་བྱོན་ས་ནི་ད་ལྟ་སེར་ཤུལ་རྫོང་གི་མངའ་ཁུངས་མཚོ་སྔོན་དང་ཉེ་
བའི་ས་མཚམས་སྔོན་ལྡོང་ཡར་རྗེ་དོན་གྲུབ་ཟེར་བ་ན་བ་གཡང་འཁྱིལ་དུ་ཐོན་
ཟེར་བའི་ས་དེ་ན་ད་ལྟ་ཡུལ་སྐད་དུ་མཚོ་མང་མ་ཞེས་པ་དེ་ན་འགའ་རེས་འགག་
མཚོ་དང་ལ་ལས་ཨ་མའི་མཚོ་ཞེས་བླ་མ་མང་པོས་མཚོ་འདི་མཆོད་བསྟོད་བྱ་
བའམ་མཚོ་འདིར་ས་ཚྭ་བཏབ་ན་ལོངས་སྤྱོད་ཕྱུག་ཞེས་གསུངས་བའི་མཚོ་ཞིག་
ཡོད་པ་དེ་ཡིན་ཞེས་གནའ་མི་ཀུན་གྱི་ངག་རྒྱུན་མ་ཆད་པ་ཞིག་ཡོད། འདི་ལ་
དཔྱད་པ་བྱས་ན་ཨ་མའི་མཚོ་དང་འགག་མཚོ་ཞེས་བཏགས་པ་འདི་འགག་བཟ
འ་བྱོན་སའི་མཚོ་ཡིན་པ་ཤེས་ཐུབ་ལ་ཡང་མཚོ་འདི་ལས་ཉེ་སྐོར་གྱི་འབྲོག་པ་
ཐམས་ཅད་ཀྱི་དངོས་སུ་མཐོང་ཐུབ་པའི་ནམ་ཡིན་ཡིན་ལ་འབྲུག་བུད་ནས་ནམ་
མཁར་འགྲོ་བ་དངོས་སུ་མིག་མཐོང་ཡོད་པ་ཞིག་ཡིན་ནོ། །ད་ནི་གེ་སར་
འཁྲུངས་ས་ལ་བཤད་ན། དེང་སང་མི་རེས་ཕྱོགས་རིས་ཀྱིས་འདོད་ཕྱོགས་རེ་
བཤད་འདུག་མོད་ཀྱང་། དོན་ངོ་མ་མ་འགྱུར་བ་ཞིག་ཤེས་དགོས་ན་ནི་ད་ལྟ་སྡེ་
དགེ་རྫོང་གི་མངའ་ཞབས་ཨ་ཕྱུག་རྩྭ་ཐང་དུ་ལྕི་སོས་ཡག་གི་ཁ་མདོ་ཞེས་མི་ལོ་
བདུན་བརྒྱ་ལྷག་གི་ལོ་རྒྱུས་ཡོད་པའི་གེ་སར་ལྷ་ཁང་ཡོད་ས་དེ་ཡིན་ལ། དེའི་
རྒྱུ་མཚན་བཀའ་བབ་བདུན་གྱི་མངའ་བདག་མཆོག་གྱུར་བདེ་ཆེན་གླིང་བས།

གླིང་གེ་སར་གྱི་ངེས་བརྗོད།
ང་རང་གེ་སར་རྒྱལ་པོའི་སྐུ་འཁྲུངས་ས་དེར་འགྲོ་དགོས་གསུངས་ནས་ཆེད་དུ་རྫ་
ཚབ་ཚ་དགོན་གྱི་ཉེ་འདབ་ལྕི་སོ་ཡག་གི་ཁ་མདོ་དེར་ཕེབ་ནས་ཉིན་མང་བོར་
དབང་ཆོས་གསུངས་ཤིང་གེ་སར་སྒྲུབ་ཐབས་སོགས་ཆོས་ཚན་མང་ཞིག་གསར་
ཕབ་གནང་། དེར་བྲིས་གནང་མཛད་ཚད་ཀྱི་མཛད་བྱང་དུ་འཛམ་གླིང་གེ་སར་
རྒྱལ་པོ་སྐུ་འཁྲུངས་པའི་གནས་མཆོག་རྫ་ལྕི་སོས་ཡག་གི་ཁ་མདོ་ནས་མཆོག་
གྱུར་བདེ་ཆེན་གླིང་བས་དག་པར་ཕབ་པའོ་ཞེས་གསུངས། སྤྱིར་གླིང་དུས་ནས་
བཟུང་མི་རབས་ནས་མི་རབས་བར་དུ་དེ་གེ་སར་འཁྲུངས་གནས་ཡིན་པའི་ངག་
རྒྱུན་མ་ཆད་པར་ཡོད་ལ། དུས་རབས་དེའི་སྐོར་ན་བོད་གངས་རིའི་ལྗོངས་ན་
མིང་གྲགས་ཅན་གྱི་སྒྲུང་བ་མཆོག་དམན་ཀུན་གྱིས་ཁས་ལེན་པའི་བབ་སྒྲུང་
མཁན། ར་གུ་ཨ་མྱེ་དང་། བུ་ལྷ་སོགས་ཀྱིས་ཀྱང་གེ་སར་འཁྲུངས་གནས་ནི་རྫ་
ལྕི་སོ་ཡག་གི་ཁ་མདོ་ཡིན་པར་རྒྱུན་དུ་བཤད། མ་ཚད་གེ་སར་འཁྲུངས་གནས་
ས་དེ་ཡིན་པར་འདོད་པའི་མཁས་གྲུབ་ཀྱི་སྐོར་ནི་འཇམ་དབྱངས་མཁྱེན་བརྩེའི་
དབང་པོ། ཀོང་སྤྲུལ་ཡོན་ཏན་རྒྱ་མཚོ། རྫོགས་སྤྲུལ་བཞི་བ་དང་ལྔ་བ། འཇུ་
མི་ཕམ། ཞེ་ཆེན་རྒྱལ་ཚབ་པདྨ་རྣམ་རྒྱལ།རྫ་དཔལ་སྤྲུལ་ཨྱོན་འཇིགས་མེད་
ཆོས་ཀྱི་དབང་པོ། ཨ་འཛོམས་འབྲུག་པ་འགྲོ་འདུལ་དཔའ་བོ་རྡོ་རྗེ། ལབ་
སྐྱབས་མགོན་དབང་ཆེན་དགྱེས་རབ་རྡོ་རྗེ། གཏེར་ཆེན་ལས་རབ་གླིང་
པ། འཇུ་ཀློང་གསལ་ཐུགས་ཀྱི་རྡོ་རྗེ། མ་ཎི་བླ་མ་པདྨ་སིདྡྷིདྷི། རགང་ཤར་

གླིང་གེ་སར་གྱི་ངེས་བརྗོད།
ཆོས་ཉིད་རྡོ་རྗེ། ཐང་བླ་དགའ་རབ། ཕུག་སྤྲུལ་འགྱུར་མེད་པདྨ་ཐེག་
མཆོ ག །གྲུབ་དབང་དཔལ་སྤྲུལ་ནམ་མཁའ་འཇིགས་མེད། ཚབ་
ཚ་སྒྲུབ་རྒན་སྤྲུལ་སྐུ། ཀཿཐོག་པའི་འཇའ་ལུས་ལྔ་བརྒྱའི་རྗེས་མ་ཉག་བླ་
པདྨ་བདུད་འདུལ། མདོ་མཁྱེན་བརྩེ་ཡེ་ཤེས་རྡོ་རྗེ། གླིང་འབུམ་པའི་རྒྱལ་རྒྱུད་
མ་ཆད་པའི་ལོ་རྒྱུས་ཅན་གླིང་ཚང་རྒྱལ་པོ། ཁྲག་འཐུང་བདུད་འཇོམས་གླིང་
བ། དེང་སང་མཁན་ཆེན་འཇིགས་མེད་ཕུན་ཚོགས། ཨ་རིག་མཁན་པོ་པན་ཚེ་
སོགས་གསར་རྙིང་གི་མཁས་གྲུབ་བསྒྲང་བར་མི་ལང་བ་ཞིག་གིས་གེ་སར་
འཁྲུངས་ཡུལ་ནི་རྫ་ལྕི་སོའི་ཡག་གི་ཁ་མདོ་དེར་ངོས་འཛིན་པ་ནི་དགོངས་པ་
གཅིག་མཐུན་ཡིན་ནོ། །ཡང་སི་ཏུའི་རང་རྣམ་དུ། ཤར་ཟླའི་ཕྱོགས་ཀྱི་
ལྕི་མདའ་ནི། །གླིང་རྗེ་གེ་སར་རྒྱལ་པོ་འཁྲུངས་གནས་ཡིན། །ཞེས་དང་།
ཡང་མཁས་གྲུབ་དམ་པ་མང་པོ་ཞིག་གིས་གེ་སར་གྱི་དབང་དང་གཏད་རྒྱ་སྨོན་
ལམ་ཐོབ་ཀྱང་། གེ་སར་སྒྲུབ་ནས་གྲུབ་འབྲས་མངོན་དུ་གྱུར་བའི་སྒྲུང་བ་འགྱུར་
མེད་ཐུབ་བསྟན་འཇམ་དབྱངས་གྲགས་པས་བྲིས་པའི་མིང་གྲགས་ལྡན་པའི་ཚད་
ལྡན་གྱི་སྒྲུང་། འཁྲུངས་གླིང་མེ་ཏོག་ར་བ་སོགས་ལས་གསལ་བར་བཤད་པས་
བདག་གིས་དེ་དག་རྒྱས་པར་བཤད་ན་ཡི་གེ་མང་བས་རེ་ཞིག་བཞག །འོན་ཀྱང་
ལོ་རྒྱུས་འདི་དག་ནི་རང་རང་གི་རྣམ་ཐར་དང་གསུངས་ཆོས་ཀྱི་ཡིག་ཆུང་ཚད་
ལྡན་ཕྱོགས་རིས་སོགས་གཤོབ་མི་སྨྲ་བ་དག་གི་ངག་རྒྱུན་ལས་ཐོས་པ་དག་ལས་ལ་ལས་

གླིང་གེ་སར་གྱི་ངེས་བརྗོད།
བཤད་པ་ཁོ་ན་མ་གཏོགས།མི་ནག་སྐྱེ་བོའི་ངག་རྒྱུན་དུ་ད་དུང་དེ་བས་ངོ་མཚར་
ཆེ་བའི་ལོ་རྒྱུས་ཡོད་ཀྱང་ཁུངས་ཐུབ་ཡིན་མིན་མ་ཤེས་ནས་འདིར་མ་བཀོད།
འདི་དག་གི་བདེན་དཔང་ནི། འཁྲུངས་གླིང་ལས། བྲག་སྦལ་བ་འདྲ་བའི་མར་
ཞབས་ནས། །ཀླུ་གཙུག་ནའི་གཏེར་སྒོ་ཞེས་གསུང་བས་ད་ལྟ་བྲག་ཏེ་
དངོས་སུ་ཡོད་པ་དང་། གེ་སར་གྱི་ལྟེ་ཁྲག །བང་རྡུལ་གྱི་ཤུལ་ན་ཤིང་སྐྱེར་བ་
སོགས་ཡོད། དེ་ཡང་སྐྱེར་བ་ནི་དྲག་པོའི་ཤིང་ཡིན་ལ། གེ་སར་ནི་དྲག་པོ་
དམག་གི་རྒྱལ་པོ་ཡིན་པས་སོ། ། ཡང་འཁྲུངས་གླིང་ལས།ཞག་གཅིག་ཞག་ངོ་
མ་ལོན་གོང་། །གནམ་གྱི་བྱ་ནག་སྤུན་གསུམ་བཏུལ། །གསུངས་བའི་གནམ་
གྱི་བྱ་ནག་སྤུན་གསུམ་དགྲ་ལྷ་ཝེར་མས་བཀུགས་ནས་བྱུང་ཚེ་ཇོ་རུས་སྤྲུལ་པའི་
མདའ་གཞུ་བཀོད་ནས་འཕང་པའི་ཤུལ་བྲག་སྟེང་ན་ད་ལྟའི་བྱིས་པ་ལོ་གསུམ་
བཞི་ཅན་གྱི་འཕོང་དང་བླ་རྐང་གི་རྗེས་ཡོད་པ་ད་ལྟ་མཇལ་ཐུབ། ཇོ་རུ་
འཁྲུངས་ཚེ་གུ་རུ་པདྨ་འབྱུང་གནས་ཀྱིས་ཚེ་དབང་བསྐུར་བའི་ཤུལ་དང་། མཚོ་
གོལ་ཁ་ཞེས་བླ་མཚོ་ཆུ་མིག་དཀར་ཆུང་ཡོད་ས་ནི་གནས་དེའི་ཡར་སྣ་ན་ཡོད་
ཀྱང་ཐང་དེར་གྲོང་བ་ཆགས་ནས་ལུད་དང་མི་གཙང་བ་དེར་ཕོས་ནས་རིམ་གྱིས་
མཚོ་སྐམ་སོང་ཞེས་ཡུལ་དེའི་རྒན་པོ་རྣམས་ཀྱིས་བཤད། མཚོ་དེ་ལ་ཆུ་
མིག་ནག་རིང་ཡང་ཟེར། དེའི་ཡར་ནང་ན་ཕ་ཡབ་སེང་བློན་ཚང་གི་སྦྲ་ཤུལ་
གསལ་བོ་ཡོད། དེའི་ཐད་ཀྱི་བྲག་ལོག་ན་རྒྱ་བཟས་ཕྲག་དོག་གི་ཟོལ་གྱིས་
86

གླིང་གེ་སར་གྱི་ངེས་བརྗོད།
ཇོ་རུ་བྲག་ལ་བརྒྱབ་པའི་ཇོ་རུའི་སྐུ་རྗེས་གསལ་བོ་ཡོད་ལ། ཡང་འཁྲུངས་གླིང་
ལས།བྲག་གཉིས་མདའ་སྒྲོ་གཤིབ་འདྲ་དང་། །ཆུ་གཉིས་ཆབ་མ་བརྡབ་འདྲ་
ལ། །སྤང་གཉིས་བལ་སྟན་བཏིང་འདྲ་ཡོད། །ཞེས་གསུངས་པ་བཞིན་དུ།
རྒྱབ་རིའི་ངོས་ན་བྲག་མདའ་སྒྲོ་གཤིབ་འདྲ་དང་། གཡས་གཡོན་ན་རྫ་ཆུ་ལྕི་
ཆུ་གཉིས་ཆབ་མ་བརྡབ་འདྲ་བྱས་ནས་འབབ། ཇོ་རུ་མ་བུའི་སྦྲ་ཤུལ་གྱི་ཡར་
མར་ན་ཐང་གཉིས་བལ་སྟན་བཏིང་བ་ལྟ་བུ་སོགས་འཁྲུངས་གླིང་རང་གི་ཚིག་ཇི་
མ་ཇི་བཞིན་དུ་གསལ་བོར་ཡོད། ཡང་འཁྲུངས་གླིང་ལས། ཞག་བཞིའི་ཞག་ངོ་
མ་ལོན་གོང་། །མུ་སྟེགས་སྒོམ་པ་ར་ཙ་བཏུལ། །གསུངས་པ་བཞིན་དུ་ལྕི་ཕུའི་
བྲག་ན་ཨ་མྱེ་སྒོམ་པ་རཱ་ཛའི་བྲག་ཕུག་ཡོད། སྔར་གླིང་དུས་ནས་ད་ལྟའི་བར་
སྒོམ་པ་ར་ཛའི་སྒྲུབ་ཕུག་ཡིན་པའི་ངག་རྒྱུན་ཆད་མ་མྱོང་བ་དང་། ལྷག་པར་
མཁན་ཆེན་འཇིགས་མེད་ཕུན་ཚོགས་རྫ་མགོ་ཚ་དགོན་དུ་ཕེབས་དུས་མི་ཁྲི་
འབུམ་མང་པོས་གོ་རྒྱུའི་སྒྲུབ་ཕུག་འདིར་དོགས་ཟོན་དགོས། འདི་གླིང་དུས་སུ་
མུ་སྟེགས་སྒོམ་པ་ར་ཛའི་སྒྲུབ་ཕུག་ཡིན། ད་ལྟ་དཀར་ཕྱོགས་བ་རྣམས་ལ་ཅུང་
ཟད་གནོད་པར་གསུངས། ཡང་སེང་བློན་ཚང་གི་སྦྲ་ཤུལ་འགག་མོ་མ་བུའི་སྦྲ་
ཤུལ་གཉིས་ཀྱི་བར་ན་སྤྱི་ལེ་གཅིག་གམ་ཕྱེད་གཉིས་ལས་མི་རིང་སྙམ། དེ་ནི་
རང་གི་མཐོང་ཚུལ་ཡིན། སྤྱིར་འདི་ལ་དོན་གཉེར་དང་ཐུགས་ཁུར་གནང་མཁ་
ན་རྣམས་དེར་སོང་ནས་བལྟས་ན་ཡ་མཚན་ཡོད་པ་ད་གཟོད་ཤེས་ཐུབ། དེར་
8?

གླིང་གེ་སར་གྱི་ངེས་བརྗོད།
འགྲོ་རྒྱུ་གལ་ཆེ།
བརྒྱད་པ་རྨ་ཁོག་གི་སུམ་གཉིས་གླིང་གིས་བཟུང་ནས་མཛད་པ་དང་
འཕྲིན་ལས་རྒྱས་ཚུལ་ལ་དཔྱད་པ་ནི།
ཇོ་རུས་རྨ་ཁོག་ཏུ་ས་བཟུང་བའི་སྐོར་ནི། རྨ་ཁོག་ཏུ་ཇོ་རུས་ས་བཟུང་དགོས་
པའི་དོན་དུ། གླིང་གི་ལྷ་སྲུང་རྣམས་ཀྱིས་གླིང་གི་མི་དཔོན་དཔའ་བརྟུལ་རྣམས་
ལ་རྨི་ལྟས་ལོག་པར་ཕབས་ནས་ཇོ་རུས་གླིང་ལ་གནོད་པ་འདྲ་ཞིག་ཀུན་གྱི་ཡིད་
ལ་བྱུང་བར་མ་ཟད། སྟག་རོང་གི་བརྔོན་པ་བསད་ནས་ཇོ་རུས་ཟོས་པའི་སྣང་
ཚུལ་དང་། ཡོངས་འཛོམས་རྒྱལ་གྱི་ལ་ཁ་ནས་སྟག་རོང་གི་བརྔོན་པ་བདུན་
གཅེར་བུར་ཕྱུང་ནས་ཚེར་ལྕགས་གིས་བྲབ་བཞིན་འགྲོ་བ་འབྲུག་མོས་གཟིགས་
ག
སྣང་བྱུང་བ་གླིང་བ་འགའ་རེས་ཐོས་པས། ཡོངས་འཛོམས་རྒྱལ་གྱི་ལ་ཁ་ནི་འགོ་
ཚྭ་ དགོན་པ་དང་ཐག་མི་རིང་པའི་ས་ན་ཡོད། དེ་ནས་བཟུང་གླིང་བ་ཐམས་ཅད་
ཀྱིས་གྲོས་བྱས་ནས་རྨ་ཁོག་ཏུ་ཕུད་རྒྱུར་གྲོས་འཆམས། དེ་ཚེ་ཇོ་རུ་མ་བུ་རྨ་ཁོག་
ཏུ་ཡུལ་ཕུད་བྱེད་སྐབས་མ་འགག་མོས་མདའ་དར་གཡབ་སྟེ། ཧོ་དགོངས་སུ་
གསོལ་ལོ། བླ་མ་ཨོ་རྒྱན་པདྨ། ཡི་དམ་དབང་ཆེན་རོལ་བ། མཁའ་འགྲོ་ཡེ་ཤེས་
མཚོ་རྒྱལ། ནེ་ནེ་གནམ་སྨན་དཀར་མོ། ཚེ་འཛིན་གྲུབ་པའི་རྒྱལ་མོ། སྲུ་

གླིང་གེ་སར་གྱི་ངེས་བརྗོད།
མོ་རྒོད་ལྕམ་དཀར་མོ། ཕུ་བོ་དུང་ཆུང་དཀར་པོ། ནུ་བོ་ཀླུ་སྦྲུལ་འོད་ཆུང་། དགྲ་
ལྷའི་གཉན་སྟག་དམར་པོ། ཀླུ་རྒྱལ་གཙུག་ན་རིན་ཆེན། ཟོ་དོར་གེ་འཛོ་གཉན་
པོ། ཡུལ་སྐྱོང་ལྕི་རྒྱལ་སྟག་རི་སོགས་ངེད་མ་བུ་ལ་མགོན་སྐྱབས་དང་སྡོང་
གྲོགས་བྱེད་པའི་ལྷ་སྲུང་རྣམས་དང་། ཁྱད་པར་གླིང་དཀར་པོའི་མི་རྒྱུ་ནོར་
གསུམ་གྱི་ཕྲུ་གཡང་ལོངས་སྤྱོད་ཐམས་ཅད་རྒྱ་མཚོ་ཆེན་པོ་ལ་ཆུ་ཕྲན་འདུ་བ་
དང་། རྟ་རྗེས་རྟེའུ་ཁྲིད་པ། མ་རྗེས་སུ་བུ་འབྲངས་བ་ལྟ་བུར་སྒོར་འཁྱིལ་ལེར་
མེར་མེར་ཡོམ་ཡོམ་ཤིག་ཤིག་ངེད་མ་བུའི་རྗེས་སུ་འོང་བར་གྱུར་ཅིག །ཅེས་ཟེར་
ནས། ཐང་གསུམ་བོས། མདའ་དར་དེ་ལན་གསུམ་གཡུག་པས། ལྕི་ཉིན་
སྲིབ་ཀྱི་ལུང་བ་བཅུ་གསུམ་གྱི་ཆུ་འདབས་ཐམས་ཅད་དང༌། ཟོ་དོར་ལྕི་རྒྱལ་
སྟག་རིའི་ཞལ་བཅས་ཡར་ཇོ་རུ་མ་བུ་འགྲོ་ཕྱོགས་ལ་བསྐོར་སོང་བས། ད་ལྟའང་
དེ་བཞིན་དུ་ཡོད། གསུངས་པ་བཞིན་དུ་དོན་ལ་གནས། དེར་འགག་མོ་མ་བུ་ལྕི་
ཕུ་བརྒྱུད་ནས་སྒ་སྐྱ་ལོ་ཚང་ལ་སོང་ཞེས་གསུངས་པའི་ལམ་བར་དུ་གཉན་གེ་
འཛོའི་རི་དམར་དབང་ཞུའི་ཡར་ཐད་སྒོ་ཁོག་ན་ད་ལྟ་བྲག་རི་མོ་ཟེར་བ་ཞིག་
ཡོད། དེ་རུ་འགག་མོ་མ་བུའི་ཞག་མལ་བྱས་པའི་ངག་རྒྱུན་གསལ་བོར་ཡོད་ལ།
བདེན་དཔང་འགག་མོ་མ་བུའི་ཞབས་ཕྱག་གི་རྗེས་དང་རང་བྱོན་སོགས་མཇལ་
རྒྱུ་ཡོད། ས་དེ་ད་ལྟ་སེར་ཤུལ་རྫོང་གི་ནང་ཚན་ཨ་རིག་རྫའི་དབྱར་ས་མཚོ་
སྔོན་དང་ཉེ་བའི་ས་ན་ཡོད། དེ་ནས་ཇོ་རུ་མ་བུ་སྒ་སྐྱ་ལོ་ཚང་ལ་སོང་ནས་འབྲུག་

གླིང་གེ་སར་གྱི་ངེས་བརྗོད།
མོའི་སྒོ་གསུམ་དབང་དུ་བསྡུས། ཐབས་ཤེས་ཀྱི་རྟེན་འབྲེལ་འགྲིགས། སྐྱ་ལོ་
སྟོན་པ་རྒྱལ་མཚན་གྱིས་ཡུན་དུ་བཞུགས་པར་ཞུས་ཀྱང་ཟླ་བ་གཅིག་དང་ཞག་ཉི་
ཤུ་སྐོར་བཞུགས། ཅི་དགོས་འབུལ་བར་ཞུས་ཀྱང་ལྕགས་འཇོལ་ཙམ་ལས་མ་
བཞེས་ཞེས་བཤད། ཡང་དེ་ལས། དེ་ནས་རྒྱལ་ཟླ་བའི་ཚེས་ལ་རྨ་ཁོག་ཏུ་ཁོང་
མ་བུ་གཉིས་བྱོན་པ་དང་། དེ་ནས་རྫུ་ཕུལ་གྱི་བཀོད་པས་རྨ་སྨད་གཡུ་ལུང་སུམ་
མདོ་རུ་ཕེབས་པར་རྨ་ས་བཟུང་ལས་གསུངས། དེ་ལྟར་ན་ཇོ་རུ་དགུང་ལོ་དྲུག་
བཞེས་པའི་བར་དུ་འབྲི་རྫའི་ཕྱོགས་ཀྱི་གཟུགས་མེད་ནག་ཕྱོགས་ལྷ་འདྲེ་བཏུལ།
དགུང་ལོ་བདུན་གྱི་སྐབས་གླིང་དཀར་པོའི་དད་པ་ལྡོག་པར་མཛད་པའི་ས་སྦྲུལ་
མགོའི་འདབས་སུ་བཞུགས། དགུང་ལོ་བརྒྱད་བཞེས་དུས་ཇོ་རུ་མ་བུ་རྨ་ཡུལ་དུ་
རྒྱང་ཕུད་བཏང་ནས་ཇོ་རུས་རྨ་ས་བཟུང་མཛད་ཞེས་གསུངས་བའི་འདི་དུས་གླིང་
སྡེ་ཐམས་ཅད་རྫ་འབྲི་གཉིས་ཀྱི་སྟོད་སྨད་ཐམས་ཅད་གླིང་གིས་བཟུང་ཡོད་པ་
འཁྲུངས་གླིང་མེ་ཏོག་ར་བ་དང་། རྨོ་ས་བཟུང་། ཀུན་མཁྱེན་ཏཱ་ར་ནཱ་ཐའི་མྱང་
ཡུལ་སྟོད་སྨད་ཀྱི་ལོ་རྒྱུས་དང་རུས་མཛོད་དུ་མ་ལས་གསལ། འདི་དུས་རྨ་སྟོད་
ཀྱི་ཕྱོགས་ས་སྟོང་བདག་མེད་དུ་གནས། རྨོ་རྐེད་ཀྱི་ཕྱེད་ཆ་མན་ཆད་ཧོར་
གྱིས་བཟུང་བ་དེ། རྨ་ས་བགོའི་སྐབས། རྨ་ཆུ་འདི་ལ་སུམ་ཁུག་ཡོད། །དང་པོ་
གླིང་གི་ས་སྐལ་ཡིན། །སུམ་གཉིས་ཧོར་ཡུལ་ངམ་ཐང་ཡིན། །ཞེས་བཤད་
པའི་ཇོ་རུས་རྨ་ཁོག་ཏུ་ས་བཟུང་བ་ནས་རྨ་སྟོད་སྨད་ཁུག་པ་གསུམ་དེ་ཇོ་རུས་

གླིང་གེ་སར་གྱི་ངེས་བརྗོད།
བཟུང་། ཇོ་རུའི་གླུའི་ནང་ན། ས་འདི་ཚོ་འཛིན་པའི་ས་བདག་ལ། ། ལྷ་ལ་རྨ་
ཆེན་སྤོམ་ར་དང་། ། མི་ལ་ཇོ་རུ་རྒྱལ་པོ་ཡོད། །ངེད་ལྷ་མི་གཉིས་ཀྱི་སྒོ་ཟོག་ལ། །
སྟོད་ན་རྐྱང་འབྲོང་གཟས་ཁ་དང་། །བར་ན་ཤྭ་བའི་ལྷས་ར་དང། །སྨད་ན་
སྟག་གཟིག་འཁོར་ཁྱིམ་ཡོད། །ཡང་དགོས་ལྷ་ལུང་སུམ་མདོ་ན། །ང་ཇོ་རུ་རྒྱལ
་བོ་སླེབ་ནས་བཟུང་། །ཉིན་དཀར་ཇག་འགྲིམས་མི་དགོས་དང་། །མཚན་འོག་
ལྷ་འདྲེ་རྒྱུ་ཕོད་མེད། །སྟོད་ལ་དྭགས་ཚོང་བའི་གསེར་དངུལ་དྲེལ། །ཧོར་སྡིག་
པ་ར་ཙའི་བུ་ལྔས་འཕྲོག །ང་ཇོ་རུ་ར་མདའ་རྗེས་དེད་སོང་། །ཇག་རྐྱ་བདུན་བྲོས་
རྗེས་མ་ཆོད་ཀྱང་། །ཧོར་ཐོག་རྒྱལ་འུར་རྡོའི་འོག་ལ་བསད། །ཐོག་རལ་འབར་
བ་རྩེ་དགུ་བླངས། །ཐོག་ཟངས་འབར་བ་ཁོལ་ཡོང་བླངས། ། སྟོད་ལ་དྭགས་
རང་ནོར་ཕར་ལ་སྤྲད། །གསེར་དངུལ་དར་སྒམ་དྲེལ་དང་བཅས། །མར་འགྲོ་
ལ་པའི་ཚོང་མགོ་བླངས། །ང་ཇོ་རུའི་གཏིང་མ་དང་པོ་ཡིན། །རྒྱ་ཡི་ཚོང་བ་
བློ
སྟོང་འཁོར་བྱུང་། །རྟེའུ་ཆུང་བ་ལ་ཁ་འཕྲོག་བྱས། །ཚོང་བ་སྟོང་ཕྲག་བཙོན་
དུ་བཟུང་། །ཕྱག་རྟེན་སྟོང་ཇ་མཇལ་དར་བྱུང། །ཆད་པ་ཇ་མཁར་ཕོ་བྲང་
བརྩིགས། །ཇོ་རུའི་གཏིང་མ་གཉིས་པ་ཡིན། །ཞེས་གསུངས་བ་སོགས་ཀྱིས་
དོན་གོ་སླ་མོད་འདིར་ཧོར་ཐོག་རྒྱལ་སོགས་བསད་ནས་ཇོ་རུའི་སྟོབས་ལ་སྐྲགས་
ནས་རྨ་སྐེད་སྨད་ཀྱི་ཧོར་གྱི་རི་སྡེ་རྣམས་བྲོས་ནས་ཇོ་རུས་ས་བཟུང་བ་དང༌།
རྗེས་སུ་གླིང་བས་བཟུང་། རྒྱའི་ཇ་བ། དབུས་ཀྱི་ལ་བ། ལྷ་ཀླུ་གཉན་གསུམ་

གླིང་གེ་སར་གྱི་ངེས་བརྗོད།
སོགས་ཀྱི་ཕོ་བྲང་བཞེངས། ལ་མཁར་དང་ཇ་མཁར་སེང་འབྲུག་སྟག་རྩེ་སོགས་
ཕྱོགས་བཞི་དབུས་ལྔའི་ཕོ་བྲང་སོགས་བཞེངས། འདི་དུས་འཁྲུངས་གླིང་མེ་
ཏོག་ར་བ་ལས། མཁའ་ལྡིང་རྒྱལ་བོ་དཔག་བསམ་ལ་རོལ་བའི་གནམ་ལོར་ཇོ་
རུ་དགུང་ལོ་བརྒྱད་ཀྱི་ཐོག་གླིང་དཀར་བོ་རྨ་ཡུལ་དུ་ཆགས་པའི་དུས་ལ་བབ་པར་
མཁྱེན་ནས་ཀླུ་གཙུག་ན་ལ་ཆར་བ་བསླང་ཏེ་གླིང་ཡུལ་དུ་ཁ་བ་བབས་པའི་སྡོང་
གྲོགས་སུ་སྡེ་བརྒྱད་རྣམས་ལ་སྦྱིན་པས། དགུན་ཟླ་ར་བའི་ཚེས་གཅིག་ནས་
བཟུང་ཁ་བ་བབ་པས་གླིང་ཡུལ་གྱི་ལ་ཁ་ལ་མདུང་བཙུགས་ན་བ་དན་མ་
གཏོགས་མི་མཐོང་བ། ལུང་ཁོག་ཏུ་མདའ་བཙུག་ན་སྟོང་ཁ་མ་གཏོགས་མི་
མཐོང་བ་ཞིག་བབ་ཏེ་མདོ་སྨད་ཐམས་ཅད་གངས་ཞབས་སུ་སོང་། ལྷག་པར་
གླིང་སྟོད་སྨད་བར་གསུམ་དུ་ཁ་བ་ཆེ་བས་ཐམས་ཅད་གྲོས་བྱས་ཏེ་ཁ་བ་མེད་ས་
ཞིག་བཙལ་ནས་རུ་འགྲོ་བ་ལས་སེམས་ཅན་གཅིག་ཀྱང་ལུས་ས་མི་འདུག་ཟེར་
ནས་ས་བལྟ་བར་སྟོད་སྨད་ཕྱོགས་བཞིར་དཔའ་བརྟུལ་བཞི་རེ་བཏང་བས་ཞེས་
གསུངས་ཏེ་སྤྱི་ལོ་༡༠༤༥བོད་རབ་བྱུང་དང་པོའི་ཤིང་བྱ་ལ་ཁེལ། སྒྲུང་རང་གི་
ནང་དུ། མཁའ་ལྡིང་རྒྱལ་པོ་དཔག་བསམ་ལ་རོལ་བའི་གནམ་ལོ་ཇོ་རུ་དགུང་ལོ་
བརྒྱད་ཀྱི་ཐོག་ཅེས་གསུངས་པ་རྣམས་གེ་སར་འཁྲུངས་ལོ་ས་སྟག་ཡིན་ན།
ཤིང་བྱ་ལ་ཁེལ་བས་ཤིན་ཏུ་འགྲིགས་ལ། དེའི་ཚེ་རྨ་ཡུལ་དུ་འགྲོ་མཁན་རྣམས་
1ཀྱིས་ཁ་བ་མེད་ལུགས་ས་བདག་ཇོ་རུ་ཡིན་ཚུལ་འགྲོ་མ་ཕོད་ཚུལ་ཞིབ་ཏུ་བཤད་

གླིང་གེ་སར་གྱི་ངེས་བརྗོད།
པས་དེར་གླིང་བ་རྣམས་བཀའ་གྲོས་བྱས་ནས་འབུམ་པའི་རྒྱ་ཚ་ཞལ་དཀར།
ཚ་ཞིང་འདན་མ་བྱང་ཁྲ། སྟག་རུང་དཔོན་པོ་ཁྲོ་ཐུང་། རྒྱ་དཔོན་གསེར་གྱི་ཨགྷཾ།
སྐྱ་ལོ་སྟོན་པ་རྒྱལ་མཚན། འབྲི་དགའ་བདེ་ཆོས་སྐྱོང་བེར་ནག་བཅས་ཕུ་ནུ་མི་
དྲུག་རྨ་ཁོག་ཏུ་ཇོ་རུ་ལ་ས་གཡར་དུ་སོང་དུས་ཇོ་རུས་འདི་སྐད་གསུངས།
རྨ་ཁོག་སེང་ཆེན་ཁོག་པ་ལ། །རྩྭ་མགོ་མེ་ཏོག་བཀྲ་ནས་ཡོད། །རྩྭ་སྐེད་ཟིལ་
བ་ཆགས་ནས་ཡོད། །རྩྭ་གཏིང་མར་ཁུ་འཁྱིལ་ཏེ་ཡོད། །ནོར་མི་དགོས་མི་ཡི
ད་ཚིམས་འདྲ་ཡོད། །དཔའ་བོའི་གཏིང་མའི་སྲང་ལམ་ཡོད། །མཛེས་མའི་ཁྲོམ་
ཐག་བཅད་ས་ཡོད། ། བྱང་མའི་བང་ཁ་ལྷོད་ས་ཡོད། །གླིང་ཡུལ་གསེར་གྱི་ག
དུགས་དཀར་ལ། །རྨ་ལུང་དར་གྱི་ཤམ་བུ་གྱིས། །གླིང་ཡུལ་དངུལ་དཀར་མཎྜལ་
ལ། །རྨ་ཁོག་མཛེས་པའི་ལྕགས་རི་སྐོར། ། གླིང་དཀར་པོ་མ་འདུག་འོང་རྒྱུ་གྱི་
ས། ། ཚེ་གཅིག་འདུག་ན་ཆོག་རྒྱུ་བྱེད། །ལོ་གསུམ་འདུག་ན་ཅི་དགའ་གྱིས། །
ས་གླ་རྩྭ་རིན་མི་དགོས་པ། །གླིང་དཀར་ཕུ་ནུའི་སྤྱི་ངོ་བྱེད། །ཡང་སྒོས་རྒྱ་ཚའི་
སྐུ་ངོ་ཡིན། །གསུངས་པ་ལྟར། སྒྲ་དང༌། ཁྲ་ཁོག འོམ། སྒོ། སྙི་སོགས་ནས་རྨ་ཁོག་
དང་ཐག་ཉེ་རིང་ལ་ལྟོས་པའི་སོ་སོར་དབྱར་དུས་ཀྱི་ཆར་སྤྲིན་བཞིན་གླིང་དཀར་
རྨ་ཡུལ་དུ་ཆས། རྒྱལ་ཟླའི་ཚེས་བཅུ་ལ་རྨ་དེལ་ཡག་སྟག་ཐང་ཁྲ་མོ་ན་ཕ་ཁུ་ཕུ་
ནུ་སོགས་ཁྲིགས་གེར་འཛོམས་ཏེ་བྱུང་བའི་སྐབས་གྲྭ་དཀྱིལ་ནས་ཇོ་རུ་རྒྱལ་པོ་
དེས། རྟེན་འབྲེལ་སྒོ་ཕོའི་ཅོག་ཞུ་དེ་དབུ་ལ་བསྣབས་ནས་རྨ་ས་བགོས་ཀྱི་གླུ་

གླིང་གེ་སར་གྱི་ངེས་བརྗོད།
ཁྲོམ་ཆེན་ཟིལ་གནོན་གྱི་རྟ་ལ་དྲངས་ནས་བླང་། དེ་ནས་བཟུང་གླིང་གི་རྒྱལ་ས་
དང་ཕྲིན་ལས་རྒྱས་ས་ནི་རྨ་ཁོག་དང་མགོ་ལོག་གི་ས་ཆ་འདི་དག་ཡིན་པ་ཁུངས་
བཙུན་གྱི་སྒྲུང་རྣམས་དང་གནའ་གཏམ་མཁས་གྲུབ་ཐམས་ཅད་ཞལ་གཅིག་
མཐུན་ཡིན་ནོ། །འོན་ཀྱང་དུས་དེ་ནས་བཟུང་རྫ་འབྲི་གཉིས་དགོས་མེད་དུ་དོར
་ནས།གླིང་སྡེ་གཅིག་གིས་ཀྱང་མ་བཟུང་བར་ས་སྟོང་བདག་མེད་མི་བྱེད་པ་རིག་
པས་དཔྱད་ན་ཡང་ཤེས་མོད། དེ་དུས་གླིང་བ་རྣམས་གེ་སར་གྱི་སྐུ་དབང་ཆེར་
རྒྱས་པའི་དུས་ཡིན་པས་མངའ་ཐང་གི་ཁྱབ་རྒྱ་ཇེ་ཆེར་འགྲོ་བཞིན་པའི་སྐབས་
ཡིན། དྲེད་མོས་བྱི་བ་བརྐོས་པའི་དཔེ་ལྟར་གཅིག་ལོན་དུས་གཅིག་ཤོར་བ་
ཞིག་མིན་ནོ། །རྨ་ས་བགོས་ལྟར་ན། རྨ་རྩེ་ལྷ་གསེར་ཁ་མདོ་ལ། །གནམ་ཐོག་
ཕུབ་འཁོར་ལོ་རྩིབས་བརྒྱད་ཡོད། །ས་བཀོད་ལེགས་པདྨ་འདབ་བརྒྱད་ཡོད། །
བར་རི་ཆེན་བཀྲ་ཤིས་རྟགས་བརྒྱད་ཡོད། །དེ་ཡོད་ས་ཡི་དྭངས་རྩེ་ཡིན། །
དཔོན་རེ་ཆེན་འདུག་པའི་ས་ཆ་ཡིན། །ཉི་འབུམ་དར་ཡག་ས་སྐལ་གྱིས། །ཆེ་
རྒྱུད་གསེར་བ་མཆེད་བརྒྱད་དང་། །དེ་ལ་གོ་ཇོ་ཨ་ལྕགས་མཐུད། །རྨ་སྟོད་
དགུ་བསྒྲིལ་ཡན་ཆད་ལ། །གསེར་རིར་ཉི་མས་འཁྱུད་འདྲ་གྱིས། །གསུངས་པ་
ལྟར་དགུ་ཁོག་འདི་ལ་གླིང་དུས་སུ་རྨ་རྩེ་ལྷ་གསེར་ཟེར་བ་ཡིན་ལ་ད་ལྟ་ཁྱི་འབྲིའི་
ཕར་ཁར་གླིང་སེར་ཟེར་བ་ནི་གླིང་སེར་ཟེར་བ་མིན་གླིང་གསེར་ཟེར་བ་ཡིན་ལ་
སྟག་རུང་དང་གསེར་བའི་ས་མཚམས་ཡིན་པས་སོ། །དགུ་སྟོད་ན་ཉི་འབུམ་གྱི་

གླིང་གེ་སར་གྱི་ངེས་བརྗོད།
མཁར་ཤུལ་ད་ལྟ་གསལ་བོར་ཡོད། དེའི་ཐད་གར་འཇམ་ནག་ཟེར་བ་ནི་ཟུར་
ཆགས་པའི་སྐད་དེ་ཛམ་ནག་གནམ་ལྷ་དགྲ་འདུལ་གྱི་ས་ཡིན་པ་དང་མཁར་ཤུལ་
སོགས་ཡོད། ཡང་བསང་ཁ་རུ་འགྲོ་བའི་ལམ་ན་གངས་སྐྱེས་ཁྲི་བཙན་གྱི་མཁ
ར་ཤུལ་ཡོད་པ་དང་། གྱང་རིང་གི་ས་ཡུམ་མཁར་ཟེར་བ་ན། ཏམ་རུ་མི་ཆེན་
ཆོས་མཆོག་གི་མཁར་ཤུལ་དང་དེའི་ཀ་རྡོ་སོགས་ངོ་མཚར་ཅན་ཡོད། དྷི་གནས་
བྲག་དཀར་གྱི་ཕྱོགས་སུ་གོང་བློན་ཉི་མ་སེང་གེའི་མཁར་ཤུལ་དང་། ད་ལྟ་གཙང་
ཞོལ་གྱི་ས་འབྲི་རྗེའི་རྫ་ནག་གི་ཕྱོགས་ན་འབྲི་ཚ་དཔལ་ལྡན་འཇིགས་མེད་ཀྱི་
མཁར་ཤུལ། མ་ཚད་བླ་མཚོ་བསང་ཁྲི་སོགས་ཡོད། ཁྱི་འབྲིའི་གླིང་གསེར་གྱི་
ལུང་བ་ལས་གྱེས་པའི་ཨ་རིའི་ལུང་བ་ན་གསེར་བའི་སྟག་བཙན་གཡུལ་རྒྱལ་གྱི་
མཁར་ཤུལ་དང་། ཡང་དགུ་སྟོད་ན་གསེར་ཚའི་མཁར་ཤུལ་སོགས་གསེར་བའི་
བཀའ་བློན་སོ་སོའི་མཁར་ཤུལ་ཡོ ད་པ་དང་། ཡང་རྨ་ས་བགོས་ལས། །
རྨ་ཉིན་ལུང་པདྨ་རང་ཤར་ལ། །ཤ་ཕོ་ཆེན་རྩེ་གར་འཁྲབ་ས་ཡོད། །འབྲོང་བྲེ་
ལུས་རུ་བརྡར་ལེན་ས་ཡོད། །རྩྭ་ཟོས་པས་མི་ཐུབ་འབྲོང་བེའུ་བོར། །ཤིང་
འབུད་པས་མི་ཐུབ་ཤ་བ་ཡིབ། །ཕོ་སྐྱེས་ཆེན་འདུག་པའི་ས་ཆ་ཡིན། །ཨ་ནུ་
དཔའ་སེང་ས་སྐལ་གྱིས། །འབྲིང་རྒྱུད་འོམ་བུ་ཚོ་དྲུག་དང་། །དེ་ལ་དགའ་
འབྲུ་འདན་གསུམ་མཐུད། །རྨ་སྐེད་རྩེ་ལྷ་ཡན་ཆད་དུ། །སྤང་ལ་མེ་ཏོག་བཀྲ་
འདྲ་གྱིས། །ཅེས་གསུངས་པ་ནི། ད་ལྟ་གཡུ་རྩེ་རྫོང་གི་མངའ་ཁུངས་དང་ཁྱད་
o5

གླིང་གེ་སར་གྱི་ངེས་བརྗོད།
པར་གཡུ་རྩེའི་བྱང་དང་བྱང་ཤར་སྨིན་ཐང་སོགས་འབྲིང་རྒྱུད་འོམ་བུའི་ཕྱོགས་
ཀྱི་ས་ཆ་ཡིན་ལ། ཡང་རྨ་ས་བགོས་ལས། རྨ་གྲོ་གྲོ་ལུ་གུའི་མཁལ་ཁུང་ན། །
རླུང་སིལ་མས་རྩྭ་ཁྲལ་སྤྲོད་ས་ཡིན། །ཆབ་ཆུ་བོས་ཤིང་ཁྲལ་སྤྲོད་ས་ཡིན། །
རྒྱབ་རི་ཡོལ་བ་བྲིས་འདྲ་ཡོད། །རྨ་ཆུ་ཡོན་ཆབ་བཤམས་འདྲ་ཡོད། །དཔོན་
ཐོབ་ཆེན་འདུག་པའི་ས་ཆ་ལ། །ཁུ་བོ་སྤྱི་དཔོན་རྒྱལ་པོ་དང་། །སྣང་ཆུང་གཡུ་
སྟག་ས་སྐལ་གྱིས། །ཞེས་གསུངས་བ་ནི།རྭ་རྒྱ་དགོན་པ་དང་དེ་ཕྱོགས་ཀྱི་ས་ད་
ང་ལུང་བ་རྣམས་སོ། །རྨ་སྲིབ་ཆེན་བྲག་མདོ་ཕྱུག་གི་ལུང་། །བརྒྱ་རྩ་བརྒྱད་མ་
ཆོད་རྟེན་ར་བ་དང་། །སྟོང་རྩ་གཉིས་ཚྭ་ཚྭའི་འབུམ་ཁང་ཡོད། །འོག་ཀླུ་མོའི་
སྟེ
ཕྱག་གྲལ་བསྒྲིགས་ས་ཡིན། །ནོར་སེམས་ཅན་ཀླུ་ཟོག་འདྲེས་ས་ཡིན། །དཔོན་
ཁེབ་ཆེན་འདུག་པའི་ས་ཆ་ལ། །ཡབ་ཆེན་སེང་བློན་རྒྱལ་པོ་དང་། །འབུམ་པ་
འི་ཞལ་ལུའི་ས་སྐལ་གྱིས། །ཅེས་གསུངས་པས་སྔར་བཤད་པའི་རྨ་རྫ་ཟལ་མོ་
དང་ད་ལྟ་དར་ལག་རྫོང་གི་ས་ཆ་ན་ཁང་ལུང་དང་རྒྱུ་དར་ཁ་མདོ། རྨ་ཆེན་རྫོང་
གི་མངའ་ཁུངས་ཀྱི་དྭངས་དབྱིག་སོགས་རྒྱ་ཚ་ཡབ་སྲས་ཀྱི་ས་ཡིན་ལ། ཡང་ས་
བགོས་ལས། རྨ་ཕུ་དྲུག་དར་ལུང་ཕྱུག་མོ་ན། །ཐང་བཀོད་ལེགས་མཎྜལ་
བཞག་འདྲ་ལ། །རྩི་མེ་ཏོག་ཚོམ་བུ་བཀོད་འདྲ་ཡོད། །ཆབ་ཆུ་བོ་དར་མདུད་
འཕང་འདྲ་འདི། །དཔོན་རུས་ཆེན་འདུག་པའི་ས་ཆ་ལ། །རིན་ཆེན་དར་ལུའི་
ས་སྐལ་གྱིས། ཅེས་གསུངས་བ་ནི། མི་སྤྱང་རིན་ཆེན་དར་ལུའི་ས་ཡིན་ལ།
96

གླིང་གེ་སར་གྱི་ངེས་བརྗོད།
རྨ་ཕུ་དྲུག་དར་ལུང་ཞེས་པ་ནི། དར་ལག་རྫོང་གི་ས་ཆ་ན། དར་ཁོག་ཟེར་བ་
ཞིག་ཡོད་པ་དེ་ཡིན་ལ། ཕུ་དྲུག་ཞེས་པ་ནི། ལྟོས་དང་། སྨྱུག་རིང་། བྱ་ཚོགས།
སྙུག་འཇམ། ས་ནག །དར་ལག་ཏེ་དྲུག་གོ །ཆུང་རྒྱུད་ཀྱི་སའི་མར་ནང་འདན་
མ་དང་། ཡར་ནང་མཚོ་སྐྱ་རིང་སྔོ་རིང་གི་ཕྱོགས་སྐྱ་ལོ་སྟོན་པ་རྒྱལ་མཚན་གྱི་
ས་ཡིན་ལ། ཡང་རྨ་ས་བགོས་ལས། སྲིད་པ་ཁོལ་མོའི་རོག་རྫོང་ལ། །དབྱར་
དགུན་མེད་པར་ཁ་བ་འབབ། །སྟོན་དཔྱིད་མེད་པར་བུ་ཡུག་འཚུབ། །སོགས་
གསུངས་པ་ནི*.
 ། ཁོ་ཕར་རྒྱབ་ཚུར་རྒྱབ་ཏེ། འབྲི་ངམ་ཡན་ཆད་སྟག་རུང་ཁྲོ་ཐུང་E
གི་ས་སྐལ་ཡིན་ལ། ཁྲོ་ཐུང་གི་མཁར་ཤུལ་ནི་ཁོ་མདོ་ཡིན་ནོ། །ཡང་རྨ་ས་
བགོས་ལས། རྨ་སྟོད་ཆེན་རྫ་བཀྲ་གོང་མ་ལ། ། རི་མཐོ་གསུམ་ཕོ་ཆེན་ཤ་བས་
བཟུང་། །བར་བྲག་དཀར་གླ་བའི་རྫོང་བཙན་བཟུང་། །མདའ་གཙང་རྒྱལ་
འགྱུར་ལྕམ་ཉ་མོས་བཟུང་། །གནང་ད་ནང་མེད་ཀྱང་དོ་དགོང་ཡོད། །དབྱར་
ཟླ་གསུམ་རི་མགོ་བསིལ་ས་ཡིན། །དགུན་ཟླ་གསུམ་གཤོང་ལུང་དྲོད་ཁུང་
བཟང་། །ཕོ་དཔའ་བོ་འདུག་པའི་ས་ཆ་ཡིན། །ཉ་ཚ་ཨ་བརྟན་ས་སྐལ་གྱིས། །
གསུངས་པ་ནི་ད་ལྟ་སྡོམ་ཁོག་ཡིན་ལ། རྨ་འཇང་ལུང་གཡུ་རལ་དགུ་སྒྲིལ་
ན། །རི་རེ་ལ་ལུང་ཁུག་བཅོ་བརྒྱད་ཡོད། །ཐང་རེ་ལ་ཉིན་ལམ་བཅོ་བརྒྱད་
ཡོད། །ཕོ་ཡང་བལྟས་ལྟད་མོའི་རང་བཞིན་ཡིན། །ཕོ་ངར་མ་འདུག་པའི་ས་
ཆ་ལ། །སེང་སྟག་ཨ་དོམ་ས་སྐལ་གྱིས། །ཅེས་གསུངས་པ་ནི་མང་འབབ་བྱ་
9?

གླིང་གེ་སར་གྱི་ངེས་བརྗོད།
གསུམ་སོགས། དེ་ལས་འདུ་ར་སྟག་ཐང་ཁྲ་མོ་ནི་འབབ་ཐང་ཡིན་ཡུལ་སྐད་དུ་
འབའ་ཐང་ཟེར་བ་ཡིན་ནོ། །ཡང་དེ་ལས། རྨ་ཆུ་རིའི་ལྷ་ཐང་ཁྲ་མོ་ན། །རྩི་
དཀར་མོ་ལུག་ཁྱུ་ཞོག་འདྲ་ཡོད། །དྲེལ་སྨུག་པོ་འབྲོང་ཁྱུ་འཐོར་འདྲ་ཡོད། །
པདྨས་བྲོ་གར་རྩེ་ས་ཡོད། །བུང་བས་གླུ་ཆུང་ལེན་ས་འདི། །སྤྱང་པོ་འདུག་པ་
འི་ས་ཆ་ཡིན། །ཚ་ཞང་འདན་མའི་ས་སྐལ་གྱིས། །ཅེས་གསུངས་པ་ནི། ད་ལྟ་
དར་ལག་རྫོང་གི་མངའ་ཁུངས་སྡེར་ནང་གི་ས་ཆ་ན་ཆུ་རའི་གླིང་འོར་གོང་འགབ་
ཟེར་བ་ཡོད་པ་དེའི་ས་ཕྱོགས་ཐམས་ཅད་འདན་མའི་ས་ཡིན་ནོ། །རྨ་རི་མདའ་
པདྨ་ཁྱུང་རྫོང་ལ། །རི་དུག་སྦྲུལ་ཐུར་ལ་རྒྱུགས་འདྲའི་བར། །ཁྲག་གཤིན་
རྗེའི་དམར་བོའི་ཁ་འདྲ་ཡོད། །བདུད་བཙན་སྡེ་བརྒྱད་འགྲིམ་ལམ་ཡིན། །
དགྲ་ནག་པོའི་མི་འདོད་མཐུ་བའི་ས། །ཕོ་ནུས་ལྡན་འདུག་པའི་ས་ཆ་ཡིན། །
དགའ་བདེ་བེར་ནག་ས་སྐལ་གྱིས། །གསུངས་པ་ནི་ད་ལྟ་རྨ་ལྷོ་ཁུལ་རེ་སྐོང་
སྟོད་སྨད་ཀྱི་ས་རྣམས་ཡིན། །རྨ་བཀྲ་ཤིས་མཚལ་དེའུ་གོང་མ་ལ། །གཡང་
ཆགས་པ་ས་ཡི་ལྟེ་བ་ཡོད། །འབྲི་ཟེ་དཀར་རྐྱང་ཚབ་འགྲོ་ས་ཡིན། །རྟ་
འདོ་བ་རྟིས་གཉིས་འཁྲུངས་ས་ཡིན། །ལུག་གཡང་དཀར་བསད་ཀྱང་
འཕེལ་ས་ཡིན། །ཕོ་ཕྱུག་པོ་འདུག་པའི་ས་ཆ་ལ། །སྐྱ་ལོ་སྟོན་པའི་ས་སྐལ་
གྱིས། །གསུངས་པ་ནི་ད་ལྟ་མཚོ་སྐྱ་རིང་སྔོ་རིང་གི་ཕྱོགས་ཐམས་ཅད་སྐྱ་ལོ་རི་
བ་དགུ་བརྒྱ་སོགས་ཀྱི་ས་ཡིན་ནོ། །རྨ་རྫ་ཁྲི་གའུ་གསེར་ལུང་ལ། །རི་མཐོ་ག་
98

གླིང་གེ་སར་གྱི་ངེས་བརྗོད།
སུམ་རྫ་དང་གངས་ཀྱིས་བཟུང་། །དམའ་ཤིང་རྫོང་ས་ཡི་རྟེན་ཕུར་ཡོད། ། མི་
མཐོན་པོ་འདུག་པའི་ས་ཆ་ཡིན། །མི་ཆེན་རྒྱལ་བའི་ས་སྐལ་གྱིས། །ཅེས་
གསུངས་བ་ནི་རྨ་ཆེན་གྱི་ཤར་ཕྱོགས་ཆུ་དཀར་སྣའི་ཐད་ཀ་ན་ད་ལྟ་ཡུལ་སྐད་དུ་
གཡུ་བཟང་ཐང་ཟེར་བ་ན་མི་ཆེན་རྒྱལ་བའི་ལྷུན་གྲུབ་ཀྱི་མཁར་ཤུལ་ཡོད་ལ།
ཧ་ལུང་གི་སྐེད་པ་ན། མི་ཆེན་རྒྱལ་བའི་ལྷུན་གྲུབ་ཀྱི་སྲས་མི་ཐུང་དཔའ་བརྗིད་
ཁྲོ་རྒྱལ་གྱི་མཁར་ཤུལ་ཡོད། དེ་ཕྱོགས་ཀྱི་ས་ཐམས་ཅད་མི་ཆེན་རྒྱལ་བའི་
ལྷུན་གྲུབ་ཀྱི་སྡེ་བའི་ས་ཡིན།རྨ་དར་ཁྲ་ལུང་བའི་སུམ་མདོ་ན། །སྒང་མཐོ་
གསུམ་ཤིང་ཆེན་གླ་བས་བཟུང་། །བྱ་ཁུ་བྱུག་སྐད་གྲགས་དང་པོ་ཐོས། །དམའ་
གཤོང་བཞི་ན་ཐང་མཚོ་ཡིས་བཟུང་། །དབྱར་པདྨའི་འཛུམས་མདངས་དང་པོ་
མཐོང་། །ཕོ་སྐྱིད་པོ་འདུག་པའི་ས་ཆ་ལ། །གཡུ་ཡག་མགོན་པོའི་ས་སྐལ་གྱི་
ས། །གསུངས་བ་ནི་ད་ལྟ་རྔ་བ་རྫོང་གི་ས་ཕྱོགས་རྣམས་ཡིན་ལ་འདི་ནས་བྲེལ་
ཞིང་ཁོམ་ལུང་མེད་པས་སྟབས་ཀྱིས་གསལ་བཤད་དང་རྒྱས་པར་འབྲི་མ་ཐུབ་
པས་རྒྱ་ཆེའི་གཟིགས་པ་པོ་རྣམས་ཀྱིས་དགོངས་པ་མི་ཚོམས་པར་ཞུ། དེང་སང་
རྫོང་ཁག་དང་རྫོང་ཁག །ཞིང་ཆེན་དང་ཞིང་ཆེན་གྱི་ས་གནས་སུ་གེ་སར་གྱི་
བཞུགས་གནས་རྩོད་མོད་ཀྱང་། དེ་འདྲ་མ་རྩོད་ན་བཟང་བར་སེམས། ཅིའི་
ཕྱིར་ཞེ་ན། གེ་སར་གྱི་མངའ་ཐང་གི་ཁྱབ་རྒྱ་ནི་འུད་བསྟོད་མིན་པས་ཆེ་བ་
འདི་བཤད་མི་དགོས་ཉི་མ་ཤར་བ་ལྟ་བུ་ཞིག་ཡིན་མོད་ཀྱང་། ཕྱི་རབས་

གླིང་གེ་སར་གྱི་ངེས་བརྗོད།
རྣམས་ཀྱིས་ཕྱོགས་རིས་ཀྱིས་རྩོད་པ་བྱས་ན། བསྟོད་མི་ཤེས་པའི་སྨད་སྒྲར་སོང་
ནས་མངའ་ཐང་གི་ཁྱབ་རྒྱ་ཆུང་བར་བྱེད་པ་ལས་མེད་པར་ཟད། དཔེར་ན་
དེང་སང་གི་རྫོང་རེ་རེའི་མངའ་ཁུངས་ན་གླིང་དཔའ་བརྟུལ་ཐམས་ཅད་ཀྱི་མཁར་
རྫོང་ཡོད་རབས་བཤད་ཀྱང་། དེ་ནི་མི་འཐད་དེ། ཅིའི་ཕྱིར་ན། སྟོད་གླིང་
གསེར་བ་མཆེད་བརྒྱད། རབ་གླིང་འོམ་བུ་ཚོ་དྲུག །སྨད་གླིང་མུ་སྤྱང་སྡེ་བཞི།
སྟག་རོང་ཤོག་ཆེན་བཅོ་བརྒྱད། འབྲུ་ཟི་ཨ་ལྕགས་ཤོག་དྲུག །སྐྱ་ལོ་རུ་བ་དགུ་
བརྒྱ། དར་སྡེ་སྟོད་སྨད་བར་གསུམ། གོ་ཇོ་ཨ་དཀར་ནག །འདན་མ་ཁྲི་སྐོར་
བཅུ་གཉིས། རྟའུ་མི་ཚོ་དམར་པོ་སོགས་དང་སྡེ་ཡན་རྩི་རྩི་གྲངས་མེད་ཞིག་ཡོད་
པ་ནི་ཚད་ལྡན་ཁུངས་ཐུབ་ཀྱི་སྒྲུང་ཡིག་རྣམས་ན་ཤིན་ཏུ་གསལ་ཁ་ཆེ་མོད། །
དེ་ཐམས་ཅད་རྫོང་ཁག་གཅིག་གི་མངའ་ཁུངས་ལུང་ལུ་གྲི་ཤུབ་འདྲ་བ་ཞིག་གི་
ནང་དུ་ཆུད་ཐབས་ཨེ་ཡོད་བསམ་བློ་ཐོངས། འདི་རྣམས་མདོ་སྨད་ཆུ་བཞི་སྒང་
དྲུག་གི་ས་ཆ་ཐམས་ཅད་ན་བསྡད་ཚེ་ཁོད་ཡངས་བ་ཞིག་འདུག་ཆོག་ཆོག་རེད།
དེ་ཡིན་ཀྱང་ཡིན་དེ་རྒྱུ་མཚན་མདོ་སྨད་ཆུ་བཞི་སྒང་དྲུག་གི་ས་གནས་གང་དུ་སོང་
ཡང་གླིང་གི་མཁར་རྫོང་། རྟེན་དང་དངོས་རྫས། ཕྱག་ཞབས་ཀྱི་རྗེས། མ་
ཚད་དེའི་ལོ་རྒྱུས་དང་བཅས་པ་མངོན་སུམ་མིག་གི་མཐོང་ཡུལ་དུ་གྲུབ་དུས་འདི་
མ་རེད་ཟེར་མཁན་ཞིག་སུ་ཡོད། དེའི་ཕྱིར་ན་ཇོ་རུའི་དུས་ནས་ཀྱང་མདོ་སྨད་
འདི་ཐམས་ཅད་གླིང་གི་མངའ་ཁུངས་ཡིན་པ་ཤེས་ཐུབ། ཕྱི་ནས་གེ་སར་རྒྱལ་
f{j

གླིང་གེ་སར་གྱི་ངེས་བརྗོད།
སར་བཞུགས་ནས་ཕྱོགས་བཞིའི་བདུད་བཞི་བཏུལ་ཞིང་མངའ་འབངས་དབང་
དུ་བསྡུས། དེ་ནས་རིམ་བཞིན་འཛམ་གླིང་དབང་དུ་བསྡུས་རབས་ནི། ཁུངས་
ལྡན་གྱི་རྣམ་ཐར་དང་རྒྱལ་ཕྱི་ནང་ན་གེ་སར་བྱོན་ཤུལ་གླིང་དམག་བཏབ་ཤུལ་
སོགས་ལོ་རྒྱུས་གསལ་བོར་ཡོད་པ་བོད་རང་གི་དེང་སང་མི་བཤད་ཀྱང་།
ཕྱི་གླིང་བས་རྒན་སོང་རྣམས་ཀྱི་ངག་ན་ཡོད་པ་ནི་ཕྱི་གླིང་ལ་ཐེངས་མང་བོ་སོང་
。
མྱོང་བའི་ཨ་སྐྱོ་རྣམས་ཀྱིས་ངག་ན་གསལ་བོར་ཡོད་པ་འདི་བདེན་དཔང་ཉག་
གཅིག་རེད། དེ་མི་བདེན་ན་གེ་སར་ཟེར་བའི་མིང་ཙམ་ཡང་ཕྱི་གླིང་བའི་རྒྱབ་
ཁབ་རྣམས་ཀྱིས་ཤེས་དོན་དང་བཤད་དོན་མེད་དོ། །
རམསདགུ་པ་བདེན་དཔང་ཤུལ་བཞག་གི་སྐོར་དང་མཇུག་གི་གཏམ་
བཅོས་བཤད་དོན་ཡོངས་སུ་རྫོགས་པ་ནི། །
བདེན་དཔང་ཤུལ་བཞག་གི་སྐོར་ནི། ད་ལྟ་གླིང་ཚང་རྒྱལ་པོའི་རུས་མཛོད་ལས།
སྲས་དགྲ་ལྷ་བརྩིས་ནས་མི་རབས་བཞི་བཅུ་ཞེ་དགུ་སོང་བའི་ལོ་རྒྱུས་དང་།
རྒྱ་ཚའི་ཐམ་ག །གླིང་འགོ་ཟུ་དགོན་ན་གླིང་གི་མདའ་མཚོན་གྱིས་མགོན་ཁང་གི་
ཐོག་ཕུབ་པ། གླིང་གི་རྟེན་གཙོ་ཁྲོ་ཡི་ལས་མགོན་ནག་པོ་སོགས་དང༌།
སྡེ་དགེའི་གཡུ་འབྲུག་རྫོང་ན་རྒྱ་ཚའི་མཁར་ཤུལ་དང་། བྱང་རྟ་རྣ་དགོན་ན་གླིང་
10

གླིང་གེ་སར་གྱི་ངེས་བརྗོད།
གི་གོ་ཁྲབ་དང་མཚོན་ཆ་ཕ་འབུམ་གསེར་བྲིས་ཅན། གླིང་དུས་ཀྱི་ཇ་སྒམ་
དེའི་ཉེ་གམ་ན་གླིང་དཔའ་བརྟུལ་རྣམས་ཀྱི་གདུང་རྟེན་མཆོད་རྟེན། ཤར་ཀཿ
ཐོག་ན་རྒྱ་ཚའི་གྲི་ཡ་ཟི་དང་ཁྲབ་དཀར་མོ་ལྷ་བཟང་། ཀཿཐོག་དང་སྡེ་དགེའི་
ལྕང་རྭ་ཨེ་ཝཾ་དགོན་དུ་སྲས་དགྲ་ལྷ་འདས་ནས་བསྔོ་རྟེན་གྱི་ཡི་གེ་ཤོག་དྲིལ་ཡོད་
པར་བཤད་པ་དང༌། ཁམས་རི་བོ་ཆེའི་ཕྱོགས་ན་གེ་སར་གྱི་ཆིབས་སྒ་དང་
ཁྲོ་ཐུང་གི་རྟ་སྒ་མཁར་ཤུལ་སོགས་དང་། མ་ཚད་ཕྱོགས་ཀྱི་དགོན་པ་སོ་སོ་ན་
གླིང་གི་དངོས་རྫས་གྲངས་མང་ཞིག་ཡོད་པ་ནི། ད་སྔོན་གེ་སར་དཔྱད་རྩོམ་པ་
རྣམས་ཀྱིས་མང་དུ་གསུངས་ཟིན། དེ་དག་ཡང་བཤད་ཀྱི་ངལ་བ་མི་དགོས་ལ།
གེ་སར་གྱི་དངོས་སུ་བཏོན་པའི་རླངས་ཀྱི་པོ་ཏི་བསེ་རུ། མ་ཚད་ནག་ཤོད་སྲིང་
མོ་རྫོང་དང་ཉེ་བའི་སའི་སོག་ཙན་དན་དགོན་པ་ན་དགའ་སྐྱ་ལོ་སང་གི་མཁར་
ཤུལ་དང་། དེའི་དངོས་རྫས་སེང་ལྕམ་སྐུ་འཁྲུངས་པའི་སྐོར་གོང་དུ་བསྡུས་ཙམ་
བཤད་ཟིན་པ་ལྟར་ད་ལྟ་དངོས་དོན་བདེན་པ་ར་སྤྲོད་དུ་ཡོད་ལ། སྤྱིར་གླིང་
དུས་ཀྱི་དངོས་རྫས་ནི་བོད་དང་བོད་ཆེན་པོའི་ལྗོངས་ཐམས་ཅད་ན་བརྩིས་ན་
གྲངས་ཀ་མེད་པ་ཞིག་ཡོད་མོད་དེ་དག་ཐམས་ཅད་རིག་གནས་གསར་བརྗེ་
སོགས་དུས་འཁྲུགས་འཚུབ་རླུང་གི་དབང་གིས་ད་ལྟ་ཐར་ཐོར་རེ་མ་གཏོགས་བདམས
མེད་པར་འཇིགས་སོང་། འདི་དག་བདེན་མིན་བརྟགས་དཔྱོད་བྱས་ན་འདི་ལ་
ཐུགས་ཁུར་གནང་མཁན་རྣམས་ཕྱོགས་ཀྱི་དགོན་པ་སོ་སོ་ལ་སོང་ནས་དེ་དག་གི་
fj2

གླིང་གེ་སར་གྱི་ངེས་བརྗོད།
ལོ་རྒྱུས་དང་མི་རྒན་སོང་རྣམས་ཀྱི་ངག་རྒྱུན་ལ་ཉན་ན་ཤེས་ཐུབ་རྒྱུ་ཞིག་ཡིན་
ནོ། །འོན་ཀྱང་ད་ལྟ་དངོས་སུ་ཡོད་པ་རྣམས་འདི་དག་ཏུ་སྨོས་པ་ཙམ་ལས་གནའ་
དུས་ཡོད་རབས་ཀྱི་ལོ་རྒྱུས་རྣམས་མ་བཀོད་དོ། །ཡང་ས་ཕྱོགས་ཕལ་མོ་ཆེ་ན་
ཕྱོགས་བཞིའི་བདུད་ཆེན་བཞི་སོགས་རྒྱལ་ཁབ་གཞན་གྱི་རྒྱལ་སའི་ཕོ་བྲང་གི་
ཤུལ་རྣམས་ད་ལྟ་མིག་མཐོང་དུ་ཡོད་མོད། དེས་ན་ཉིན་ཡོད་ན་སྲིབ་ཡོད་ལ་
སྲིབ་ཡོད་ན་ཉིན་ཡོད་པ་ནི་ཆོས་ཉིད་ཡིན་ནོ། །ཡང་གླིང་གི་མི་རབས་དང་རུས་
སརྒྱུད་སོགས་ནི་མཁས་དབང་དམུ་དགེ་བསམ་གཏན་གྱིས་རྒྱས་པར་གསུངས་པ་
འདི་ལ་ཡང་བཤད་མི་དགོས་མོད། དེས་ན་ཤུལ་བཞག་གི་དངོས་རྫས་མཁར་
ཤུལ་རང་བྱོན་ཕྱག་ཞབས་ཀྱི་རྗེས་ས་ཆ་འདི་དག་གི་ཡིན་པ་སུས་ཤེས། གླིང་
དུས་ནས་ད་བར་དུ་མ་ཤི་བའི་གསལ་ཆ་ཅན་སུ་ཡོད། དེས་ན་འདི་དག་གླིང་གི་
ཡིན་པས་ངེས་པ་མེད་དོ་ཟེར་ན། འོ་ན་འདི་དག་ནི་གླིང་དུས་ནས་མི་རབས་ན
ས་མི་རབས་བར་དུ་ངག་རྒྱུན་མ་ཆད་པ་འདིས་བདེན་དཔང་བྱེད་ཆོག་ཏེ། འདི་མི་
ཆོག་རྫུན་རེད་ཟེར་ན་བོད་ཀྱི་རྒྱལ་རབས་སོ་གསུམ་པ་ཆོས་རྒྱལ་སྲོང་བཙན་
སྒམ་པོའི་དུས་ཀྱི་ཇོ་ཤག་རྣམ་གཉིས་དང་ར་ས་འཕྲུལ་སྣང་གི་གཙུག་ལག་ཁང་
དང་དམར་པོ་རི་སོགས་མི་བདེན་པར་ཐལ། དེ་ཡང་མི་རབས་དང་མི་རབས་
བར་གྱི་ལོ་རྒྱུས་ཡིན་པའི་ཕྱིར། དེ་དག་དོན་གཅིག་ཡིན། མ་ཚད་རྒྱ་བལ་
སོགས་ནས་སྟོན་པས་ཆོས་འཁོར་བསྐོར་བ་ཐམས་ཅད་དུས་ཡུན་རིང་བོའི་ལོ་
fj3

གླིང་གེ་སར་གྱི་ངེས་བརྗོད།
རྒྱུས་ཡིན་པས་དུས་དེ་ནས་བཟུང་མ་ཤི་བར་གནས་པའི་གསལ་ཆ་ཅན་གྱི་མི་ད་
ལྟ་ས་གནས་གང་དུ་སོང་ཡང་མེད་མོད། དེའི་ཕྱིར་ན་དེ་ཡང་མི་བདེན་པར་ཐལ་
ལོ། །རྒྱ་ནག་གི་གོང་མའི་ཕྱོགས་དང་དེའི་དངོས་རྫས་སོགས་དུས་ཡུན་རིང་བོ་
ཡིན་པས། དེ་དུས་ཀྱི་མི་བདེན་དཔང་མེད་པ་དོན་གཅིག་ཡིན། ཡང་འགའ་
རེས་ཟེར་ན་འདིའི་དོན་ཁྱོད་མ་གཏོགས་བོད་མི་ཀུན་གྱི་མི་ཤེས་པ་ཅིའི་ཕྱིར་ཟེར་
ན་བདེན་མོད། མི་རང་རང་སོ་སོས་གནའ་བོའི་ངག་རྒྱུན་ལ་རྩད་བཅད་མ་
བཅད་དང་། ལོ་རྒྱུས་ལ་བལྟས་མ་བལྟས་དེའི་ཕྱོགས་ལ་མོས་པ་ཡོད་མེད་ཀྱིས་
ཤེས་མི་ཤེས་ཡོད་དེ། དེ་མིན་བྱ་བ་གང་ལ་འང་སྦྱང་ཆ་ཡོད་མེད་ཡོད་དེ། དཔེར་
ན་རྒྱའི་ཚན་རིག་པས་གནམ་གྲུ་ལས་ཤེས་ལ། བོད་ནང་ཁུལ་གྱི་དེ་བཟོ་མི་ཤེས།
བོད་ཀྱི་ནང་དོན་རིག་པའི་དྭངས་རྩེ་མདོ་རྒྱུ་སེམས་གསུམ་གྱི་དགོངས་པ་སོགས་
དམངས་ཕལ་བས་ཤེས་མཁན་རེ་ཟུང་ལས་མེད་མོད། བསམ་བློ་ཐོངས་དང་
དོགས་པ་སེལ་འོང་། དེས་ན་རང་ལ་དགའ་ཕྱོགས་དང་གོམས་ཆ་གང་ལ་ཡོད་
ན་དེའི་ཕྱོགས་ཤེས་པ་ཆོས་ཉིད་ཡིན་ནོ། །དེ་ཡང་ས་ཆ་མང་ཕྱོགས་ཞིག་ནི་
གནའ་མའི་ངག་རྒྱུན་དང་། ཁྱད་པར་གེ་སར་གྱི་ཕྱོགས་ལ་ཁྱེད་མཁས་པ་མང་
པོ་ཞིག་གིས་གེ་སར་དཔྱད་རྩོམ་དངོས་སུ་ངོས་འཛིན་གནང་ཟིན་ནའང་། ད་ལྟ་
མགོ་ལོག་ཁུལ་འདིའི་ཉེ་སྐོར་ན་གླིང་གི་མཁར་ཤུལ་དང་ས་ཆ་སོགས་མང་ཞིག་
ཡོད་མོད་ཀྱང་། དེའི་ནང་འགའ་ཞིག་ནི་ཐང་བླ་དགའ་རབ་དང་བླ་མ་རོང་ཚ་
1404

གླིང་གེ་སར་གྱི་ངེས་བརྗོད།
སོགས་སྔོན་བྱོན་མང་པོ་ཞིག་གི་ངག་རྒྱུན་དང་རྗེས་སུ་དུས་རབས་འདིའི་སྟེང་གི་
མཁས་གྲུབ་གཉིས་ལྡན་གྱི་སྐྱེས་བུ་དམ་པ་བླ་མ་སྤོས་དར་སོགས་ཀྱིས་ཁུངས་
བཅད་པ་རྣམས་དང་། རང་གི་འཁྲུལ་རྟོག་གི་ཉམས་དང་རྨི་ལམ་དུ་ད་སྔོན་ས་
ཆ་དེར་འགྲོ་མ་མྱོང་ཡང་ས་དེ་འདྲ་ཞིག་ན་གླིང་གི་མཁར་འདི་འདྲ་ཞིག་གི་ཤུལ་
ཡོད་སྣང་བྱུང་བ་རྣམས་ལ། ས་ཆ་དེའི་ཡུལ་མི་བདེན་སྐྱེས་འགའ་རེ་ཁྲིད་ནས་
སོང་ཚེ་ཤུལ་ངོ་མཚར་ཅན་རྣམས་དངོས་སུ་སྟོན་རྒྱུ་ཡོད་པ་འདི་ལ་མཚོན་ན་
|བདེན་དཔང་ཞིག་ཏུ་བཞག་ཆོག་སྙམ་ནས། འདི་ལྟར་འབྲི་ཁུལ་བྱས་པ་ཡིན། །
འདིའི་ནང་མི་འགྲིགས་ས་དང་མི་ལོ་བ་གང་མང་ཡོད་སྲིད་པས་དེ་དག་གང་ན་
ཡོད་ཀྱང་རྒྱལ་སྤྱིའི་མཁས་པ་རྣམས་ཀྱི་མདུན་དུ་སོར་བཅུའི་ཐལ་མོ་སྙིང་གར་
སྦྱར་ཏེ་འགལ་འཁྲུལ་གང་ཡོད་བཤགས་པ་ཡིན། ཁྱད་པར་དུ་གླིང་དཀར་པོའི་
ལྷ་མཁའ་འགྲོ་ཆོས་སྐྱོང་སྲུང་མ་རྣམས་ཀྱི་སྤྱན་སྔར་སྒོ་གསུམ་གུས་པ་ཆེན་པོས་
བཤགས་པ་ཡིན། དེ་ལྟར་མཁས་དབང་རྣམས་ཀྱིས་དགོངས་ཁྲེལ་མི་གནང་བ་
དང་། མཛུབ་སྟོན་གནང་བར་ཞུ།
f05

གླིང་གེ་སར་གྱི་ངེས་བརྗོད།
སླར་སྨྲས་པ།
རྒྱལ་བ་ཀུན་གྱི་མཁྱེན་བརྩེ་ནུས་པའི་གར། །
གསང་གསུམ་འཕྲིན་ལས་གཅིག་ཏུ་བསྡུས་པའི་དཔལ། །
སྐུ་རྗེ་མ་སེང་ནོར་བུ་དགྲ་འདུལ་དང་། །
ཚེ་རབས་ཀུན་ཏུ་ནམ་ཡང་འབྲལ་མེད་ཤོག །
རྒྱལ་ཀུན་སྟོབས་བཅུའི་རང་གཟུགས་དཔའ་བརྟུལ་དཔུང་། །
བདེ་སྟོང་ཡེ་ཤེས་དབྱིངས་ཀྱི་གར་མཁན་མོ། །
དྭངས་སྨན་ཡུམ་མཆོག་མཁའ་འགྲོའི་སྡེ་ཚོགས་ཀྱིས། །
བྱང་ཆུབ་བར་དུ་འབྲལ་མེད་རྗེས་འཛིན་ཤོག །
དམ་ཉམས་དགྲ་བགེགས་ནགས་ཀྱི་ཚང་ཚིང་ཀུན། །
མ་ལུས་གཅིག་ཏུ་བསྲེགས་པའི་མེ་བོ་ཆེ། །
བསྟན་སྲུང་དམ་ཅན་དགྲ་བླ་ཝེར་མ་ཡི། །
མངོན་སུམ་ཉིད་དུ་མགོན་དཔུང་དབྱེར་མེད་ཤོག །
106

གླིང་གེ་སར་གྱི་ངེས་བརྗོད།
འཇིག་རྟེན་བསྟན་འགྲོའི་པདྨའི་དགའ་ཚལ་དུ། །
གླིང་རྗེ་འཁོར་བཅས་ཐུགས་རྗེ་བདུད་རྩིའི་ཆར། །
རྒྱ་བྱིན་གཙུག་ནོར་མདངས་དང་གཅིག་འདྲེས་ཀྱི། །
བདེ་སྐྱིད་སྣང་བའི་བཀྲགས་མདངས་རབ་རྒྱས་ཤོག།
འདི་ཡི་དགེ་བས་མར་གྱུར་སེམས་ཅན་ཀུན། །
གནས་སྐབས་མཐར་ཐུག་བདེ་དགའ་རྒྱ་མཚོ་ཡིས། །
ཉེར་འཚོ་བླ་མེད་བྱང་ཆུབ་མཆོག་ཐོབ་ནས། །
གླིང་རྗེའི་འཕྲིན་ལས་འཛམ་གླིང་མཐར་རྒྱས་ཤོག །
ཅེས་པ་འདི་ནི་གླིང་སྨུག་པོ་ལྡོང་གི་རུས་རྒྱུད་མཁས་དབང་ལྡོང་ནོར་སྡེ་དང་གེ་
སར་ཕྱོགས་ལ་ཐུགས་ཁུར་གནང་བའི་ཆེད་ལས་པ་གུ་རུ་ཆོས་དབྱིངས། མཁས་
དབང་སྤོས་དར། མཆོག་སྤྲུལ་རྡོ་རྗེ། སྤྲུལ་བཟོད་རྒྱམ། ཚེ་རིང་སོགས་ཀྱིས་
འདི་ལྟར་ཕྲིས་ཤིག་ཅེས་བཀའ་གསུང་སྤྱི་བོར་བབ་པ་མ་ལྡོག་པར་ཨ་རིག་གཏེར་
མིང་པ་པདྨ་འོད་གསལ་གསང་སྔགས་གླིང་བའམ་མིང་གཞན་གྲགས་པ་མཐའ་
ཡས་སམ་ཝེར་མ་སྣང་རྒྱལ་དཀར་པོས་རྨ་རྩེ་ལྷ་གསེར་ཁ་མདོ་ནས་བྲིས་པའོ། །
107

གླིང་གེ་སར་གྱི་ངེས་བརྗོད།
དགེའོ། །ལེགས་སོ་བཀྲ་ཤིས།
i08

༄༅
སྲིད་གསུམ་ཆེ་དགུའི་གཙུག་ན་གྲགས་པའི་དཔལ།།
ཉི་མའི་འོད་བཞིན་པ། ཉལ་བ་གྲུབ་བརྒྱའི་ལག་ཚོ །།
དམ་པའ་པ་སང་ལ་སུམ་ཕྲིན་ལས་དཀར་བོན་པ། ཟངས། 
མི་རྗེ་འཛམ་གླིང་སེང་ཆེན་ནོར་བུ་དགྲ་འདུལ་གྱི་ངེས་བརྗོད་ཐེ་ཚོམ་དྲྭ་བ་ཅོད་པའི་རལ་གྲི་ཞེས་བྱ་བ་བཞུགས་སོ
མཐའ་ཀླས་འགྲོ་བའི་དོན་ཆེན་འགྲུབ་པར་སྨོན། །
ཞེས་ཁང་སར་བསྟན་པའི་དབང་ཕྱུག་ནས་གུས་པས་ཕུལ། །
) > >

